---
title: Trišalės tarybos posėdis dėl MMA 2020-09-23
date: 2020-09-23 16:00:00 +03:00
author: Justas Mundeikis
layout: post
comments: true
citation: true
image:  /assets/2020/09/23/TT.png
thumbnail: /assets/2020/09/23/thumb.TT.png
categories:
  - MMA
tags:
  - MMA
  - Trišalė taryba
  - SADM
---
**Šiandien įvyko ir dar vienas Trišalės tarybos (TT) posėdis dėl MMA 2021m. nustatymo. Kaip jau tapo įprasta, eilinės peštynės. Darbdaviai sako nėra čia ko didinti MMA, *force major*, SADM viceministrė aiškina, kad depolitizuoti MMA nustatymą nereiškia, kad neliks politikos jį nustatant, nes kitaip, juk kam tada ta Trišalė Taryba?, o LPSK atstovė Inga Ruginienė atėjo į posėdį, net neskaičiusi ką aš parašiau techniniame raporte, tad buvo nesupratusi, kaip čia naujas koeficientas ir vis dar kalba apie 643 eurus. Dėkui Inga, kad norite iš dirbančiųjų atimti tą vieną eurą! Jūs esate super! Tiesa, mano techninio raporto, kuris buvo išsiųstas visiems TT dalyviams, neskaitė ir pati E.Radiškauskienė... abejoju ar kas nors (be PS Solidarumo) jį išvis skaitė...**<!--more-->

Trišalės posėdis prasidėjo nuo to, jog A.Dabušinskas iš LB pristatė kitų metų LB apskaičiuotą MMA. 0.481 kaip koeficientas ir 2021m. VDU be priedų prognozė – 1336. LB ima [FM 2021m VDU prognozę – 1426.2€](https://finmin.lrv.lt/lt/aktualus-valstybes-finansu-duomenys/ekonomines-raidos-scenarijus), atima 6.3 proc. priedų ir priemokų iš 2019m. faktą.

![](/assets/2020/09/23/LB.png)

LB elgiasi labai įdomiai, tarsi jie pateikia savo „nepriklausomą“ nuomonę, bet kartu vis tiek aiškina, kaip turi būti daroma. Kažkaip nelabai panašu, kad LB suprastų, jog *TT politiškai nusprendžia, kokia bus formulė, o ne LB. LB gali pateikti savo argumentus, kodėl jiems vienokia ar kitokia formulė atrodo teisinga, tačiau ne jiems tai spręsti. Ir čia akmuo į VISŲ profsąjungų daržą, kad praeitais metais, nustatant 2020m. MMA, profsąjungos pražiopsojo, kad TT priėmė LB metodiką patyliukais ir taip nukrypo nuo 2017-2018m. taikytos metodikos. Tad LB dabar ateina ir aiškina, kad **jiems atrodo, kad reikia daryt kaip pernai...**. Esate centrinis ir nepriklausomas, tai ir nekiškite trigrašio. Jau 2019m. LB įkišo trigrašį ir padarė kaip LB atrodo teisinga, tai gal jau gana?

Ir paskutinis argumentas prieš LB metodiką: jeigu taikant LB metodiką šiais metais, mes **JAU prašauname žemyn, t.y. MMA nuostatas per žemas (t.y. pralošia darbuotojai)**, kai šiais metais VDU yra žemesnis dėl *force majore*, tai gal LB norėtų paskaičiuoti, koks būtų buvęs prašovimas pro šalį ir kiek milijonų eurų darbuotojai Lietuvoje būtų netekę, jeigu nebūtų kilusi COVID19 pandemija?

![](/assets/2020/09/23/LB.png)

Darbdavių atstovas verkšleno apie *force majore* ir ko tai buvo nepatenkintas, kad mane nuo tokių jo paistalų ima juokas. Mano kikenimas nepatiko ir SADM viceministrei. Na *soriuks*, patinka jums ar ne, jeigu kalbate pasakas ir kabinate mums makaronus ant ausų ir galvojate, kad aš rimtų veidų to klausysiuos, tai… ne žinokit.

Taip šį pavasarį buvo *force majore*, taip atitinkamai ženkliai buvo prastinamos FM ekonominės raidos prognozės. Dabar matome, taip blogai, kaip tikėjomės, nėra. Priešingai, kitais metais, FM prognozuoja net ekonomikos augimą.  Jūsų *force majore* yra įskaičiuotas į šių metų VDU prognozę, netikite? Pasilyginkite su ankstesnėmis (prieš COVID19 FM prognozėmis)

Eglei Radišauskienei, man regis laaabai nepatiko, jog aš suradau jos 2018-09-18 posėdžio įrašą, kuriame ji aiškiai pasako, kaip vyriausybė skaičiuoja MMA, t. y. ima LB paskaičiuotą koeficientą ir dauginą jį iš patikslintos einamųjų metų VDU su priedais prognozės, kurią skelbia finansų ministerija. Eglė ragina, visus laikytis suformuotos praktikos.

E.Radišauksienės pasisakymas 2018-09-18. [Visas 2018-09-18 TT įrašas čia](https://www.youtube.com/watch?v=UkaerLqbSp0)

![](/assets/2020/09/23/radi.jpeg)

<center>
<audio controls>
  <source src="/assets/2020/09/23/e_rad_išaikinimas_del_mma.mp3" type="audio/mpeg">
</audio>
</center>

Eglė dar bandė komentaruose (galima matyti video šone) argumentuoti, kad didinimas MMA didina šešėlį.

Egle, turit SADM atliktas mokslinio lygio studijas? Pateikite! Nes kaip komentaruose rašiau Jums, priežasčių kodėl žmonės gali didinti darbą daliniu etatu – ne vien MMA, tai ir didesnės pajamos, kurios galbūt leidžia mažiau dirbti, galbūt ir tai, jog dirbant dviejuose darbuose daliniu etatu nėra prievolės darbdaviui mokėti socialinio draudimo įmokų nuo MMA.
O kad MMA didinimas sąlygotų šešėlio didėjimą – tai išvis absurdas, nes prof. Schneiderio tyrimuose aiškiai rodoma, jog Lietuvoje nepaisant paskutinių metų sparčiai didinto MMA, šešėlis ne didėja, o mažėja. Nedarbo MMA irgi nedidina, ekonomikos mokslas jau net nebeanalizuoja MMA poveikio užimtumui, nes visų studijų (ir metas tudijų) rezultatai tokie: arba visiškai minimalus (tiek teigiamas tiek neigiamas) arba absoliučiai jokio poveikio nedarbui.

Ir dėja, kad ir kaip Jums nepatiktų, mano nuomonė yra grindžiama faktais (Eurostat duomenimis, prof. Schneider tyrimu) bei Jūsų ir Luko Savicko pasisakymais TT posėdžių metu, o Jūsų - tikėjimu ir lakia vaizduote. Tai, kad Jūs esate viceministrė, nepadaro Jūsų nuomonės teisingesne, bent jau mano žinimiomis, mes gyvename Lietuvoje, o ne Baltarusijoje.

# MMA 2021m. turi būti 664 eurai.

Grįžtant prie politiškai sutartos formulės: koeficientas, dėl kurio visi sutaria, jog jis dabar 0.481, ir naudojant [einamųjų metų, FM skelbiamo VDU su priedais, prognozę](https://finmin.lrv.lt/lt/aktualus-valstybes-finansu-duomenys/ekonomines-raidos-scenarijus), kitų metų MMA turi siekti 0.481 x 1380.7 = 664 eurai.

Šiuo metu didesnių algų reikalauja ir Vokietijos profesinės sąjungos, net pradeda streikus, tai gal reiktų spalio mėnesio pradžiai numatyti tokius ir Lietuvoje? Regis antra spalio savaitė būtų labai tinkama, jeigu per sekantį TT posėdį dėl MMA (2020-09-30 11:00) nebus rastas kompromisas?

## TT posėdžio konferencijos video (dalies) įrašas

Video įrašas: mano įrašo kokybė kiek prastoka, laukiu, kol SADM atsiųs geros kokybės ir viso TT posėdžio video įrašą. (Video garsas prasideda nuo ~2 min.)

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/qW3Ytmma56Y" frameborder='0' scrolling='no' allowfullscreen></iframe></div>
