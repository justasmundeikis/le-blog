---
id: 1419
title: 'Kodėl nesutikau &#8220;sudirbt&#8221; L.Kukuraičio per LRT laidą &#8220;Dienos tema&#8221;'
date: 2019-01-30T22:56:49+03:00
author: Justas Mundeikis
layout: post
guid: http://lithuanian-economy.net/?p=1419
permalink: /2019/01/30/kodel-nesutikau-sudirbt-l-kukuraicio-per-lrt-laida-dienos-tema/
classic-editor-remember:
  - classic-editor
image: /wp-content/uploads/2019/01/branch_cutting.jpeg
categories:
  - Politika
tags:
  - Rinkimai
  - Socialinės išmokos
  - Vyriausybė
---
Šiame komentare pjausiu šaką, ant kurios pats sėdžiu - kritikuosiu kai kurių LRT žurnalistų darbo etiką ir paaiškinsiu, kodėl nesutikau "sudirbt" L.Kukuraičio per LRT laidą "Dienos tema".
<h5>Priešistorė</h5>
Kai pirmą karta paskambino Audrius Matonis iš LRT ir pakvietė į laidą “Dienos tema” pakalbėti apie 2019 m. biudžetą, man tai buvo premjera, <a href="https://www.youtube.com/watch?v=2WbmNpIe2vc" target="_blank" rel="noopener"><span style="color: #0000ff;">pirmas debiutas nacionalinio transliuotojo eteryje</span></a>. LRT naujas veidas patiko, dalyvavau ir "Dienos tema", kurią vedė Rita Miliūtė bei Vladimiras Laučius,  per "LRT forumą"  oponavau maisto kuponų įdėjai.<!--more-->
Mano pastebėjimas pabendravus su laidų vedėjais už kadro - absoliuti dauguma apie ekonomika nesiraukia nė per nago juodimą ir tai net patys pripažindavo prieš ar po laidos. Kitaip tariant, laidos <strong>apie ekonomiką </strong>dažnai vedamos žurnalistų, kurie realiai nesupranta patys, apie ką kalbą.
Visgi, kaip akademikas, matau savo pareigą visuomenei dalyvauti tokio pobūdžio laidose, tam, kad konstruktyviais pasisakymais skatinti diskusiją. Vieniems mano pozicija gali patikti, kitiems nepatikti, tačiau pagrįstų ir argumentuotų nuomonių įvairovė yra būtina. Idealiu atveju, tai padarytų patys žurnalistai - bet turime ką turime... Ir įtariu, su dabartine studijų finansavimo ir kokybės sistema, greitai dar kokybiškos žurnalistikos neturėsime... Tačiau viena yra nesigaudymas ekonominėse temose, kita, yra ...
<h5><em>"Jakilaitis style"</em></h5>
Galbūt tai mano klaidingas supratimas, tačiau Edmundui Jakilaičiui išėjus iš LRT ir geriausią dienos laiką gavus "Dienos tema" laidai, ją bei „LRT Forumas“ vedantys žurnalistai, mano supratimu, laidos kokybės nepagerino. Ritos Miliūtės, Audriaus Matonio, Indrės Makaraitytės ar Raigirdo Musnicko stilius man labai primena Edmundo Jakilaičio stilių: pasikviesti į studiją svečią, kurį norisi "nulinčiuoti" ar "sudirbti",  pasikviesti kas tai gali padaryti (jeigu pačiam žurnalistui tai neįveikiama tema), laidos metu inicijuoti konfliktą tarp pašnekovų ir leisti konfliktui kurti laidos turinį, arba tiesiog, visos laidos metu, stengtis priversti pasiduoti pašnekovą, jog pastarasis pripažintų klydęs, blogai elgęsis ir jog laidos vedėjos ar vedėjo <em>ex ante</em> nuostatos buvo teisingos... daugmaž šlovė pasiekta tada, kai laidos pabaigoje galima sušukti: "Tegyvuoja vedančiojo tiesa". Tai pastebima ir šių žurnalistų / laidų vedėjų laidose kituose kanaluose Žinių Radijo, ar Laisvės TV eteriuose, taigi problema ne pačiame LRT per se.
Tiesa, panašų stilių yra įvaldžiusi ir lrytas.tv „Lietuva tiesiogiai" vedėja D.Žeimytė, kuri man regis irgi perėmė buvusio savo kolegos E.Jakilaičio stilių.
<h5>Ar "sudirbimas" eteryje yra moraliai ir etiškai teisinga forma?</h5>
Spręskite patys, man atrodo kad ne. Man atrodo, kad žurnalistų darbas parodyti faktus, parodyti kas ir kur meluoja ar iškraipo faktus. Suprantama, priklausomai nuo formato, pvz., komentaruose, tegul "linčiuoja" ar "sudirbinėja" kiek nori, bet tada tai ir yra "komentarai", visai kita forma, nei "diskusijos", "debatai" ar informacinio pobūdžio laidos.

Žurnalistas nėra "kietas", kuris gali pasisodinti silpną pašnekovą ir bandyt "suvaryt" jį prieš visą Lietuvą...
<h5>Kvietimas varyti į vienus vartus</h5>
Šiandien netikėtai sulaukiau skambučio iš Indrės Makaraitytės, pokalbis atrodė taip:

&nbsp;
<blockquote>&lt;...&gt;IM: Galbūt ateitumėte į „Dienos temą“ kartu su Kukuraičiu pašnekėti truputi apie pensijas, pradinukų maitinimą ir t.t.?
AŠ: Ehhhhhm…. Nežinau ką reiktų kalbėti, nežinau ar ką nors praleidau…? [galvojau, gal kažko nepamačiau žiniose, kažką naujo sumastė - aut. pastaba]
IM: Na čia toks labiau žinote, sisteminis dalykas su pensijų kėlimu, su ta politika ir vaiko pinigais. <strong>Mes viską norime suvesti į tai, kad vyriausybė daro rinkiminę kampaniją už mokesčių mokėtojų pinigus</strong>. <strong>Ir toks po kąsnelį mėtymas iš SADM yra naudojimas administracinių resursų</strong>. Į tą pusę vesime diskusiją su Kukuraičiu.
AŠ: Manau Jums prof. Romas Lazutka labiau tiktu šiuo klausimu...
IM: Na jis buvęs patarėjas, čia nelabai gerai….
AŠ: … bet socialinėje srityje jo įdirbis didesnis….
IM: …. čia tik dvylikos minučių laida, tai nebus laiko į tokį gylį nueiti, čia laida bus labiau apibendrinimams skirta.
AŠ Labai gaila, bet šįkart atsisakysiu dalyvauti...
IM: Supratau.&lt;...&gt;</blockquote>
Kai žurnalistė kviesdama į laidą, turi planą, kokią istoriją papasakoti žiūrovams, <strong>nepriklausomai nuo faktų</strong>, tada aš tai vadinu <strong>propaganda</strong>, o ne žurnalistika.
Jeigu būtų kvietę diskutuoti apie vaiko pinigų didinimą, kaip priemonę kovoje su vaikų skurdu, arba diskutuoti apie tai, ką aš, kaip ekonomistas, manau apie pensijų indeksavimo mechanizmą – tai puiku. Abi priemonės turi tobulintinų techninių aspektų, abi priemones galima kvestionuoti ir socialine prasme, bet kviesti akademiką į studiją tam, kad jis antrintų laidos vedėjos minčiai visas socialines priemones, net jeigu jos priimtos buvusios vyriausybės / buvusio Seimo "<strong>suvesti į tai, kad vyriausybė daro rinkiminę kampaniją už mokesčių mokėtojų pinigus</strong>" man atrodo, jog prasilenkia su žurnalistine etika, ne tik Lino Kukuraičio atveju, bet ir dėl paties akademiko / eksperto "instrumentalizavimo" norimam tikslui pasiekti.

Viena yra konstruktyviai kritikuoti idėjas, planus ar priimtus sprendimus, kita yra ieškoti būdų kaip pamurkdyti nepatinkančią valdžią…
<h5>Pasekmės?</h5>
Po šios kritikos nebematysit ir nebegirdėsit manęs daugiau per LRT? Galbūt ¯\_(ツ)_/¯. Bet problemos viešinimas ir diskusijos skatinimas buvo ir yra tai ką aš darau. Dažniausiai tai apie ekonominius aspektus, kartais apie švietimą, šįkart apie (LRT) žurnalistų darbo kokybę bei etiką. Tai, kad "pjaunu šaką ant kurios sėdžiu" - ne taip svarbu, jeigu šaka yra pūvanti ir anksčiau ar vėliau vis tiek nukris...

Ar aš suprantu, jog šiuo blog'o įrašu, gali būti linkę pasinaudoti tie, kurie nori daryti įtaką LRT - taip. Man tai dilema, nes suprantu, kad problemos viešinimas, lygiai taip pat gali būti instrumentalizuotas. Tačiau tik turint stiprią ir kokybišką žiniasklaidą, galėsime, kaip visuomenė, atlaikyti kylančius iššūkius mūsų demokratijai.
<h5>p.S.</h5>
Beje, laidoje visgi dalyvavo R.Lazutka, kuris neprisidėjo prie "sudirbinėjimo", ech nepavyko laidos vedėjai suvesti visko į vieną...

[video width="1280" height="720" https://www.lrt.lt/mediateka/irasas/1013711539?jwsource=cl]

<iframe src="https://www.lrt.lt/mediateka/irasas/1013711539?embed" width="480" height="320" frameborder="0" scrolling="no"><span style="display: inline-block; width: 0px; overflow: hidden; line-height: 0;" data-mce-type="bookmark" class="mce_SELRES_start">﻿</span></iframe>