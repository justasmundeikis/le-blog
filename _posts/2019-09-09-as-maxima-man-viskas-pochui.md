---
title: Aš Maxima, man Darbo kodeksas pochui
date: 2019-09-09 08:00:00 Europe/Vilnius
author: Justas Mundeikis
layout: post
permalink: /2019/09/09/as-maxima-man-viskas-pochui
image: /assets/2019/09/09/pistonai.png
thumbnail: /assets/2019/09/09/thumb.pistonai.png
categories:
 - Darbo rinka
tags:
 - VDI
 - darbo užmokestis
 - Darbo kodeksas
 - R
---


<strong>
"Aš Maxima, man viskas pochui" - vienas žiūrimiausių trumpųjų [Pistonai filmukų](https://www.youtube.com/watch?v=3gpNTEaRgNA). Deja, bet  "Aš ..., man *Darbo kodeksas* pochui" - nusistatymą turi ne tik Maxima, bet ir kitos įmonės, antai ir Palink (IKI), RIMI, kurios net praėjus mėnesiui nuo DK pataisos numatančios, jog darbo skelbime turi būti nurodytas atlyginimas, tiesiog to nedaro. Sprendžiant iš viešų pranešimų, VDI imtis iniciatyvos prižiūrėti DK reikalavimų irgi neketina, o gyventojams pranešti VDI apie pavienius skelbimus - per sunku. Ką daryti?
<strong>
<!--more-->


## DK reikalavimas skelbti atlyginimus

Šių metų liepos 11d. buvo priimtas, o Prezidentui pasirašius, liepos 27d. įsigaliojo Darbo kodekso (DK) 25 straipsnio pakeitimas. DK 25 straipsnyje atsirado 6 punktas, kuris numato, jog:

>Darbo skelbime darbdavys privalo nurodyti informaciją apie siūlomo bazinio (tarifinio) darbo užmokesčio (valandinio atlygio, mėnesinės algos) arba pareiginės algos pastoviosios dalies dydį ir (arba) dydžio intervalą, išskyrus įstatymuose numatytus atvejus.

Išsamiai apie galimus darbo užmokesčio skelbimo pliusus ir minusus diskutavau [Ekonomisto komentaras – Apie viešą algų skelbimą darbo skelbimuose](http://lithuanian-economy.net/2019/07/17/ekonomisto-komentaras-apie-viesa-algu-skelbima-darbo-skelbimuose/) bei [Corrigendum'e](http://lithuanian-economy.net/2019/07/19/corrigendum/).

Turime ką turime, o kol turime, turime laikytis įstatymų.

## Žiniasklaida apie DK nesilaikymą
Rugpjūčio 2d. 15min.lt žurnalistas E.Naprys parašė straipsnį ["Nors jau privaloma, algos – tik kas trečiame darbo skelbime, imamasi ir gudrybių""](https://www.15min.lt/verslas/naujiena/finansai/nors-jau-privaloma-algos-tik-kas-treciame-darbo-skelbime-662-1182570?copied), kuriame nurodė, jog patikrinus 100 atsitiktinių skelbimų toli gražu ne visos įmonės laikosi DK. Nenustebino ir aprašoma VDI reakcija:
>"Valstybinės darbo inspekcija (VDI) 15min komentuoja, kad jokių atskirų kontrolės veiksmų dėl įmonių darbo skelbimų artimiausiu metu neketinama atlikti – nėra atskiro etato, kuris galėtų prižiūrėti, kaip bus skelbiami atlyginimai. Tačiau planinių ir neplaninių patikrinimų metu, tikrinant įmones, ketinama atsižvelgti ir į darbo skelbimus. Taip pat būtų reaguojama į gautus skundus ar viešai teikiamą informaciją apie galimus pažeidimus." (15min.lt)

Liepos 31d. M.Žilionis iš tv3.lt irgi aprašė situaciją dėl neskelbiamų atlyginimų straipnsyje ["Darbdaviai teisinasi dėl skelbimų: algų nenurodo dėl kelių priežasčių"](https://www.tv3.lt/naujiena/verslas/1008173/darbdaviai-teisinasi-del-skelbimu-algu-nenurodo-del-keliu-priezasciu). Palink (IKI) komunikacijos vadovė dėl neskelbiamų atlyginimų aiškinosi taip:

>“Kadangi Darbo kodekso pataisos po priėmimo įsigaliojo labai greitai, neturėjome pakankamai laiko atlikti reikiamus pakeitimus jau paruoštuose skelbimuose. Suprantame, kad atlyginimo klausimas potencialiems darbuotojams yra vienas svarbiausių, todėl šiuo metu atliekame visus reikiamus pakeitimus, kad darbuotojai sužinotų ne tik apie darbdavio siūlomas papildomas naudas, bet ir būsimą darbo užmokestį“(tv3.lt)

Tačiau praėjus jau daugiau nei mėnesiui, situacija su kai kuriais darbdaviais akivaizdžiai nekinta.

Rugsėjo 8d. R.Rakauskė iš delfi.lt straipnsyje ["Atlyginimai darbo skelbimuose kai kam tik formalumas: kai kurie darbdaviai į tokią tvarką spjauna"](https://www.delfi.lt/verslas/mano-eurai/atlyginimai-darbo-skelbimuose-kai-kam-tik-formalumas-kai-kurie-darbdaviai-i-tokia-tvarka-spjauna.d?id=82154663) cituoja "CVMarket.lt" pardavimų vadovę, kuri sako, jog jų portale tik 45% visų skelbimų nurodytas atlyginimas. Šiame straipsnyje ir vėl galima rasti VDI pasiaiškinimą, jog trūksta darbuotojų iniciatyviniam patikrinimui, reaguojama tik į gyventojų skundus, kurių VDI yra gavusi vos kelis. Straipnsyje cituojama Valstybinės darbo inspekcijos (VDI) prie LR socialinės apsaugos ir darbo ministerijos patarėja komunikacijai Jurgita Kažukauskaitė:

>Kalbant apie skundus, kuriuos siunčia patys gyventojai, VDI Vilniaus skyrius, jos teigimu, jų yra gavęs kelis, tačiau du skundai nepasitvirtino, o vienai įmonei buvo taikytos administracinio poveikio priemonės. (delfi.lt)

Bet smagu, kad jau VDI kalba ir apie baudas, ne tik perspėjimus ir prašymus ištaisyti skelbimus:
>Kaip informavo, už šios Darbo kodekso nuostatos pažeidimą pagal Administracinių nusižengimų kodeksą juridinių asmenų vadovams ar kitiems atsakingiems asmenims gali būti skirta bauda nuo 80 iki 880 Eur.

Suprantu, jog ypač didiesiems darbdaviams, atlyginimo skelbimas, gali būti komplikuotas. Įtariu, jog "ranka" skelbimų niekas nekelia, viskas vyksta automatizuotai, tad reikia atitinkamai koreguoti šablonus, formas ir t.t. Bet vieno mėnesio tokiai korekcijai turėtų tikrai pakakti. Tad atlyginimų neskelbimas rodo, kad arba darbdavys nenori laikytis DK, arba IT infrastruktūra yra tragiškos būklės, arba darbdavys nieko nežino apie DK 25.6 straipsnį.

## Problema
Problema akivaizdi - niekas nesuinteresuotas laikytis DK:

* Darbo skelbimų portalai, kurie gyvena iš dedamų skelbimų, nėra suinteresuoti patys nepriimti skelbimų be nurodyto atlyginimo - kam pjauti šaką, ant kurios sėdi?
* Darbdaviai suprasdami, jog VDI nelabai tikrina, irgi neskuba "adaptuotis".
* VDI iniciatyviai reaguoti negali, nes politikai priskyrę papildomą funkciją VDI, nenumatė jai atitinkamo finansavimo priežiūros veiksmas vykdyti.
* Gyventojams surinkti visus skelbimus ir apie juos pranešinėti VDI - per daug vargo.

Turime įstatymą, kurio dalis įmonių nesilaiko, o kontrolės praktiškai nėra. BRAVO!!!

## Kas yra R?
R - tai programavimo kalba, kuri gan plačiai paplitusi ekonomistų tarpe. Su ja galima rinkti, analizuoti duomenis, braižyti grafikus ir t.t. Gera šios kalbos savybė, jog ja galima ne tik skaičiukus analizuoti, bet ir pvz., internetinius tinklapius (HTML kodą). Daugiau apie šią kalbą (atviras vadovėlis pradedantiesiems) atsiras [data-science.lt](http://data-science.lt).

## El. skundų lavina @VDI
Aš tikrai ne piktavališkai nusistatęs prieš VDI, aš juos suprantu ir man jų gaila. Man pikta ant politikų, jog jie nenumato papildomo asignavimo, kuris būtų reikalingas papildomų funkcijų įgyvendinimui. Bet nieko negaliu padaryti, pranešimus apie neskelbiamus atlyginimus turiu siųsti ne T.Tomilinui, o VDI.

Parašiau trumpą R kodą, kuris nuskaito vieno iš darbo skelbimų portalų internetinį tinklapį, suranda skelbimus, kuriuose nėra nurodomas darbo užmokestis ir atitinkamai suformuoja tokių "pochuistų" duombazę. Laikotarpį pasirinkau nuo 2019-09-01, manydamas, jog atsižvelgiant į gan sparčiai priimtą DK pataisą, sąžininga skirti bent vieną mėnesį pasigailėjimui.

Suprantu, jog net labai stengdamasis, galėjau palikti tokius skelbimus, kuriuose skelbimas įdėtas kaip "nuotrauka" ir nuotraukoje esančiame tekste yra nurodomas atlyginimas. Tačiau manau, jog tokių skelbimų mano imtyje neturėtų būti daugiau nei ~5 procentai.

Žemiau lentelėje pateikiu 2019-09-08 15 val. sukurtos duombazės "pochuistus" - įmones, kurios nuo 2019-09-01 buvo įdėjusios bent du skelbimus ir nenurodė juose bazinio atlyginimo. *n* - skaičius skelbimų nenurodant atlyginimo.

|company                                                   |   n|
|:---------------------------------------------------------|---:|
|UAB Palink                                                | 103|
|MAXIMA LT, UAB                                            |  51|
|UAB RIMI Lietuva                                          |  19|
|UAB "BSS grupė"                                           |   6|
|Alliance for Recruitment                                  |   5|
|HR Guide klientas                                         |   5|
|ŠVAROS MISIJA, UAB                                        |   4|
|Uždaroji akcinė bendrovė "Socialinė integracija"          |   4|
|"Akvija", UAB                                             |   3|
|UAB "DEPO DIY LT"                                         |   3|
|UAB "Švaros broliai"                                      |   3|
|UAB Baltijos ir Amerikos terapijos ir chirurgijos klinika |   3|
|"Ainava", UAB                                             |   2|
|UAB "Artilux NMF"                                         |   2|
|UAB "Mietena"                                             |   2|
|UAB "Švarus namas"                                        |   2|
|UAB "Valumina"                                            |   2|
|UAB "Yglė pastatų valdymas"                               |   2|
|UAB "Žemaitijos midus"                                    |   2|
|UŽDAROJI AKCINĖ BENDROVĖ "TOP CLEAN"                      |   2|
|Uždaroji akcinė bendrovė "Verslo spaudos centras"         |   2|
|Uždaroji akcinė bendrovė "Vitaresta"                      |   2|
|VIEŠOJI ĮSTAIGA HESONOS KLUBAS                            |   2|
|VšĮ "Limeza"                                              |   2|


Turėdamas įmonės pavadinimą, darbo skelbime nurodytą poziciją, skelbimo internetinį (URL) adresą, automatu išsiunčiau **282 el. laiškus** (kiekvienam skelbimui po atskirą laišką) VDI su tokiu tekstu:

> Laba diena,<br/>
<br/>
rašau skundą dėl **ĮMONĖ** įdėto darbo skelbimo portale **XYZ**. Skelbimo įkėlimo data yra **DATA**, darbo pozicija yra **PAVADINIMAS**, skelbimo url adresas: **URL**. Šiame darbo skelbime nėra skelbiamas darbo užmokestis, taip galimai nusižengiant LR DK 25.6 straipsnyje numatytai prievolei darbo skelbimuose skelbti bazinį atlyginimą.<br/>
<br/>
Prašau išanalizuoti situaciją ir nustačius nusižengimą imtis atitinkamų procesinių veiksmų. Taip pat pageidauju gauti atsakymą el. laišku, kokių procesinių veiksmų konkrečiu atveju buvo imtasi.<br/>
<br/>
Iškilus klausimams ar neaiškumams, prašau nurodyti šį pranešimo kodą: **XYZ-XYZ**.<br/>
<br/>
Pagarbiai,<br/>
Justas Mundeikis


Per 20 darbo dienų, nuo tada, kai gavo mano el. laiškų laviną, VDI turės į kiekvieną jų **atskirai** reaguoti.

<img src="https://media.giphy.com/media/tJwj0RDHsKmLm/giphy.gif">

## Kas toliau?
Manau, reikia pažiūrėti kaip ir ar reaguos VDI. Po savaitės reiktų įsivertinti, ar kinta įmonių elgesys.

Galbūt reikės pakeisti R kodą, jog nuskaityčiau ir kitų darbo skelbimo portalų skelbimus be atlyginimo, nes 282 pranešimai (iš pasirinkto portalo) neatrodo labai gausiai. Taip aš surpantu, jog 282 skelbimai VDI atrodys gausiai....

Jeigu VDI imsis veiksmų, manau tokią akciją reikės pakartoti ir ateityje. Tik gal į el. laiško gavėjus (kaip CC) reiktų prisegti ir Seimo narius?



<div style="position: relative; overflow: hidden; padding-top: 56.25%;">
  <iframe style="position: absolute; top: 0;left: 0; width: 100%; height: 100%; border: 0;" src="https://www.youtube.com/embed/3gpNTEaRgNA" frameborder="0" allowfullscreen></iframe>
</div>



<hr />
* Šiam komentarui galioja [citavimo taisyklės](http://lithuanian-economy.net/about/)
* Patiko komentaras ir nori paremti blogo autorių? Visada gali jį pavaišinti kava <a href="http://www.sherv.net/"><img src="http://www.sherv.net/cm/emoticons/drink/sipping-coffee.gif" alt="Sipping coffee" width="58" height="31" /></a>.

<style type="text/css">
.tg  {border-collapse:collapse;border-spacing:0;}<br />.tg td{font-family:Arial, sans-serif;font-size:14px;padding:10px 5px;border-style:solid;border-width:1px;overflow:hidden;word-break:normal;border-color:black;}<br />.tg th{font-family:Arial, sans-serif;font-size:14px;font-weight:normal;padding:10px 5px;border-style:solid;border-width:1px;overflow:hidden;word-break:normal;border-color:black;}<br />.tg .tg-x70g{font-weight:bold;font-size:medium;font-family:Arial, Helvetica, sans-serif !important;;background-color:#343434;color:#ffffff;border-color:#000000;text-align:center;vertical-align:top}<br />.tg .tg-7rxk{font-size:medium;font-family:Arial, Helvetica, sans-serif !important;;border-color:#000000;text-align:center;vertical-align:top}<br />.tg .tg-80l2{font-size:14px;font-family:Arial, Helvetica, sans-serif !important;;border-color:#000000;text-align:left;vertical-align:top}<br /></style>
<table class="tg">
<tbody>
<tr>
<th class="tg-x70g" colspan="2">Per platformas</th>
</tr>
<tr>
<td class="tg-7rxk" style="text-align: center;" colspan="2"><a href="https://paypal.me/lithuanianeconomynet"><img style="width: 95px; height: 25px;" src="https://duckduckgo.com/i/ccfd0450.png" alt="Paypal.Me" /></a><a href="https://www.patreon.com/lithuanianeconomy"><img style="width: 120px; height: 35px;" src="https://assets.pcmag.com/media/images/421651-patreon.jpg" alt="Patreon" /></a></td>
</tr>
<tr>
<td class="tg-x70g" colspan="2">arba banko pavedimu:</td>
</tr>
<tr>
<td class="tg-80l2">Gavėjas</td>
<td class="tg-80l2">Justas Mundeikis</td>
</tr>
<tr>
<td class="tg-80l2">IBAN</td>
<td class="tg-80l2">LT79 3500 0100 0418 3482</td>
</tr>
<tr>
<td class="tg-80l2">Swift kodas</td>
<td class="tg-80l2">EVIULT21</td>
</tr>
</tbody>
</table>
<hr />
