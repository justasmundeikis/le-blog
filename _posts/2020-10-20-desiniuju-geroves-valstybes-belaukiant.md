---
title: Dešiniųjų gerovės valstybės (geldos) belaukiant
date: 2020-10-15 13:00:00 +03:00
author: Justas Mundeikis
layout: post
comments: true
citation: true
image:  /assets/2020/10/20/nomoney.jpg
thumbnail: /assets/2020/10/20/thumb.nomoney.jpg
categories:
  - Biudžetas
tags:
  - 2021m. biudžetas
  - Mokesčiai
  - Biudžetas

---
**Šiandien Seime buvo pateiktas A.Syso ir J.Sabatausko pelno mokesčio įstatymo pakeitimo projektas, kuriuo siūloma padidinti pelno mokesčio tarifą nuo 15 proc. iki 20 proc. Įvykusi diskusija, išsakomi argumentai, tiek dešinės tiek "kairės" (LVŽS) labai aiškiai parodė - link skandinaviškos gerovės valstybės Lietuva, dar 4 metus, tikrai neriedės.**<!--more-->

# Įstatymo projektas

J.Sabatausko ir A.Syso teikiamas [įstatymo pakeitimo projektas](https://e-seimas.lrs.lt/portal/legalAct/lt/TAP/709142b0fbd311e993cb8c8daaf8ff8a). Įstatymo projekto [aiškinamaje rašte](https://e-seimas.lrs.lt/portal/legalAct/lt/TAK/d57bc380fbd311e993cb8c8daaf8ff8a?jfwid=nq76ms9xe) nurodoma, jog tokiu pakeitimu į valstybės biudžetą būtų surenkama 100 mln. eurų daugiau pelno mokesčių.

Labai rekomenduoju visiems skirti tas 20 min. ir peržiūrėti pateikimo procesą / diskusiją:

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/cql3k7NcGgQ" frameborder='0' scrolling='no' allowfullscreen></iframe></div>

# Kiek dabar surenkame pelno mokesčio?

[2021m. biudžete numatoma surinkti](https://finmin.lrv.lt/uploads/finmin/documents/files/2020-10-01%20VB%20pajamos.pdf) 762.7 mln. eurų pelno mokesčio.

Labai neekonomiškai skaičiuojant, priėmus siūlomą įstatymo projektą, biudžeto įplaukos būtų galėjusios padidėti ne 100 mln. eurų, o greičiau apie 762.7*(0.2/0.15-1)~254 mln. eurų suma.

Ši suma tikrai nesprendžia visų problemų, bet tik noriu priminti, jog kasmet mokytojai, gydytojai kovoja dėl kelių dešimčių milijonų. Štai LŠDPS reikalavimams [Lietuvos švietimo ir mokslo šakos kolektyvinės sutarties punktams](https://e-seimas.lrs.lt/portal/legalAct/lt/TAK/c3fd1b02e78611ea8d16c98db9b69006?jfwid=zjgvrtnlh) įgyvendinti 2021m. reiktų ~ 44 mln. eurų. Kolektyvinės sutarties pasirašimas kabo ore pakibęs, nes na suprantate "pinigų nėra".  Valstybinių ligonių kasų skaičiavimu [sveikatos biudžete sekantiems metams prisiimtiems įsipareigojimams įgyvendinti trūksta 148 mln. eurų](http://lithuanian-economy.net/2020/10/15/PSDF-biudzeto-projekto-aptarimas). Atlyginimų didėjimas medikams kitais metais net nėra numatytas.

M.Majausko išsakytas argumentas, kad "krizė" (tai kaip argumentą kartojo ir T.Tomilinas), todėl negalima didinti mokesčių, kelia juoką, bet tokį truputi su siaubu, nes tokie TS-LKD (ir LVŽS) pasisakymai yra ciniški ir labai nebloga aproksimacija, kokios "gerovės valstybės" mes galėsime tikėtis iš dešiniųjų koalcijos per sekančią kadenciją.

Kalbėti apie "krizę" (šiais metais) galima, bet pažiūrėjus į tai, kokias prognozes teikia finansų ministerija sekantiems metams - kalbėti apie "krizę" gali tik verslui į šikną labai giliai lendantys politikai. Finansų ministerija prognozuoja +5.2 proc. nominalų BVP augimą (realus BVP augimas + kainų augimas).  Jeigu taip atrodo "krizė", tai manau tokios "krizės" sau linkėtų daugelis ES šalių.

![](/assets/2020/10/20/gdpforecast.png)

Kalbėti apie konkurencingumo pranašumo netekimą irgi galima, kai padlaižiauji stambaus kapitalo interesams, juolab žinant štai tokias statistikas, kurias pateikia didžiausia marksistų šutvė - [Europos Komisija, savo raporte "Taxation Trends in the EU"](https://ec.europa.eu/taxation_customs/sites/taxation/files/taxation_trends_report_2020.pdf). Šioje statistikoje nurodomas efektyvus kapitalo apmokestinimas ES šalyse. Nors nominalus tarifas Lietuvoje 15 proc., dėl įvairiausių lengvatų,efektyvus tarifas siekia 9.6 proc. (2018 m. duomenimis). Stambių investicijų pelno lengvatos, kurios turėtų įsigalioti 2021m. čia dar net neatsispindi :D

![](/assets/2020/10/20/itr.png)


# Mokesčių ir BVP santykis

Tai, jog neplanuojama keisti mokesčių aplinkos sekančius 3 metus, pabrėžė ir Finansų Ministras V.Šapoka, pateikdamas sekančių metų biudžeto projektą bei sekančių trejų metų biudžeto projekcijas. Mokesčių ir BVP santykis planuojama nuo dabartinių ~30 proc. kitais metais iš esmės nekis ir sieks 30.7 proc., 2022m. - 31.4 proc., 2023m. - 31.6 proc.

Tik priminsiu, G.Nausėdos viziją judėti "gerovės valstybės" link ir jo kadencijos pabaigoje pasiekti ~35 proc. mokesčių ir BVP santykį. Jau nekalbant apie tai, kad net tokio perskirstimo nepakaktų iš esmės didinti pensijoms, deramai finansuoti sveikatos ar švietimo sektorius, kaip tai pademonstravau [šioje PSDF biudžeto projekto analizėje](http://lithuanian-economy.net/2020/10/15/PSDF-biudzeto-projekto-aptarimas).

![](/assets/2020/10/20/txgdp.png)

# Balsavimas

Už balsavo LSDP, Paulius Saudargas (TS-LKD), Petras Čimbaras (Darbo partija). Prieš arba susilaikė - visi kiti. M.Majauskas prieš, kaip ir jo kolega A.Matulas. Smagu bus paklausti A.Matulo, iš kur siūlo paimti euronus, sveikatos apsaugos finansavimui, nesu esu tikras, jog Seimo narys tikrai purkštaus dėl tų 148 mln. eurų... Kiti TS-LKD nariai susilaikė. Visi balsavimo rezultatai [LRS tinklapyje](https://www.lrs.lt/sip/portal.show?p_r=37067&p_bals_id=-39880).

![](/assets/2020/10/20/balsavimas.png)

# Vietoj epilogo

Na ką gebamieji, manau aišku kaip niekad, kad TS-LKD + liberalai (+ LVŽS sudarys) pasakišką dešinės koaliciją. Skandinaviško tipo gerovės valstybę matysime kaip savo ausis, na nebent, esate stambaus kapitalo savininkas, tada taip, Jūsų gerovė tik toliau didės.

Ir beje, gal gali politikai nustoti tarifų pakaitaliojimą vadinti "mokesčių reforma"? Skambios frazės, daug karšto oro ir deja, nepanašu, jog sekančius keturis metus to bus mažiau.

Ot dar vienas naivus idealistas atsirado, miijonų mat reikia NVSC kovai su COVID19... pamiršk seni...

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/f8vtZ56Zxco " frameborder='0' scrolling='no' allowfullscreen></iframe></div>
