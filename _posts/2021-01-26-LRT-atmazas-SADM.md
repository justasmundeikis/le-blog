---
title: Apie "atmazus" ir skaityti nemokančias papūgas
date: 2021-01-26 17:00:00 +02:00
author: Justas Mundeikis
layout: post
comments: true
citation: true
image:  /assets/2021/01/26/ban.jpeg
thumbnail: /assets/2021/01/26/thumb.ban.jpeg
categories:
  - Žiniasklaida
tags:
  - Statistika
  - LRT

---

**"Bedarbiai" ar "Registruoti bedarbiai" anoks čia skirtumas, Mundeiki, neknisk mums proto! - taip įsivaizduoju pagalvojo visos *palmyros* dirbančios LRT po to kai [gavo mano raštą](https://lithuanian-economy.net/2021/01/19/nemiros-stebuklinga-statistika). Dabar raštą gaus dar ir SADM, nes dalis atsakomybės iš tiesų krenta ir ant ministerijos pečių - nesugeba savo nuostabiuose Infogram grafikuose nurodyti, jog "nedarbas" yra "registruotų bedarbių ir darbingo amžiaus gyventojų" santykis. Tačiau pats darymas, darymo vardan man ir vėl siejasi su [2019m. "atmazo" istorija](https://lithuanian-economy.net/2019/11/21/ekonomisto-ekomentaras-apie-atmazine-politika). Darome, kad parodytume, jog kažką padarėme... kokybė ir nauda? O kam tai rūpi?**<!--more-->

# LRT viešųjų ryšių "atmazas"

Po mano [kreipimosi į LRT](https://lithuanian-economy.net/2021/01/19/nemiros-stebuklinga-statistika), dėl neteisingai vartotų statistikos terminų ir mano supratimu, nekompetencija dvelkiančio Nemiros visuomenės klaidinimo, sulaukiau štai tokio LRT atsakymo:

![](/assets/2021/01/26/lrt.png)

Šioje vietoje net neketinu pradėti diskusijos, kurią dieną - sausio 18 ar 19 buvo rodomas LRT Forumas, kiek pamenu, laida pirmadienio, bet jeigu jau LRT viešieji ryšiai leidžia suprasti, jog išrado laiko mašiną, nes sugeba įrašą patalpinti 18d., o laida rodoma tik 19d. oh well... juk LRT žino, kada ką rodo. Ar manote, kad multimilijoninėje korporacijoje dirba visiški nevykėliai?

[https://apie.lrt.lt/biudzetas](https://apie.lrt.lt/biudzetas)
![](/assets/2021/01/26/lrt_budget.png)


Savirefleksijos rašte dėl to, jog...

* reikėtų kalbėti apie bedarbius, o ne registruotus bedarbius
* jog skaičiai abiejų statistikų reikšmingai skiriasi kaip ir tai, ką jos parodo ar ko jos neparodo
* jog Nemira yra galimai nekompetetinga vesti tokių laidų, nes nesupranta šių skirtumų

... neaptikta.

Vietoj to, LRT viešųjų ryšių specialistė pavaro "atmazą": radome oficialiuose tinklapiuose, tai suprask čia ne LRT klystą, čia jau kitų kaltė. Įdomu, ar Nemira kaip papūga viska atkartotų, ką rastų oficialiuose tinklapiuose? Kritinio mąstymo ir žinių "žurnalistams" nebereikia?

Žiniasklaidos priemonė gauna rimtą kaltinimą dėl visuomenės klaidinimo, atsako net ne redaktorius, net ne laidos vedėja. Ne, juk šiais laikais viskas yra viešųjų ryšių krizės...

Priminkite, už ką mes jiems mokame tuos milijonus?


# SADM "atmazas"

SADM (kodėl url yra www.SOCMIN.LRV.lt aš ko gero niekad nesuprasiu...) yra nuoroda į [COVID-19 pasekmių valdymas: socialiniai rodikliai](https://socmin.lrv.lt/lt/veiklos-sritys/socialine-statistika/covid-19-pasekmiu-valdymas-socialiniai-rodikliai).

Ir iš tiesų joje galima rasti "Nedarbo rodiklių" grafiką. Tačiau tai Nemiros iš LRT negelbsti, grafike aiškiai nurodoma, jog tai **"registruoti bedarbiai"**, o ne "bedarbiai".
Taigi, klausimas lieka ar Nemira skiria sąvokas "bedarbiai" nuo "registruoti bedarbiai" ar tik nemoka skaityti ir laidos metu kalba kas šauna į galvą? Abu scenarijai kelia nerimą.

![](/assets/2021/01/26/sadm.png)

Tačiau dabar bent jau aišku, iš kur imami "bedarbių" skaičiai :D.

Tačiau ir SADM lieka dalinai kalta, nes naudoja terminą "Nedarbas (proc.)". Naudodama šį terminą, SADM neprideda paaiškinimo, jog "nedarbas" yra santykis tarp **registruotų bedarbių ir darbingo amžiaus gyventojų**.

Tik priminsiu, jog,
* Nedarbo lygis = bedarbiai / darbo jėga
* UT "nedarbas" = registruoti bedarbiai / darbingo amžiaus gyventojai

Taigi šioje vietoje skiriasi ir kas skaitiklyje ir kas vardiklyje. Deja "nedarbas" to skirtumo neišryškina.

Manau, jog SADM specialistai yra pakankamai kompetentingi ir apibrėžimų skirtumus supranta. Bet kodėl ima Užimtumo tarnybos duomenis, vietoj to, jog imtų Statistikos departamento skelbiamą mėnesinę / ketvirtinę statistiką? Manau čia susiplaka du aspektai:

1. Norisi pateikti aktualiausią statistiką. Kas yra suprantama, ypač, pirmomis COVID krizės savaitėmis UT duomenys buvo greitesni, nei Statistikos departamento 1-2 mėnesius vėluojantys duomenys apie nedarbą. Tačiau dabar, mes turime pakankamai duomenų ir jie neblogai iliustruotoją situaciją. tad kodėl nekeičiama? Gal dėl to kad...

2. Darbas padarytas, varnelė uždėta, galima ateiti pas skyriaus vadovą, vice ministrą ar ministrą ir sakyti: "Pateikėme aktualius socialinius rodiklius, kurie dinamiškai atsinaujina kaskart vartotojui apsilankius be to, vartotojai gali dalintis grafikais FB, Twitteryje, LinkedIn socialiniuose tinkluose". O po to nors ir tvanas...

Norite daugiau Inforgramų? Nueikite į Trišalės tarybos paskyra (SADM tinklapyje)
[https://socmin.lrv.lt/lt/administracine-informacija/lr-trisale-taryba](https://socmin.lrv.lt/lt/administracine-informacija/lr-trisale-taryba). Visa informacija sudėta į Infogramus. Kodėl?

Padarėm, varnelę pasidėjom, daugiau į tai niekas dėmesio nebekreipia. Kas tai, jeigu ne "atmazinis" požiūris į savo darbą? Kokybė, visuomenės informavimas, meh... kam tai rūpi...

# Nenoras tobulėti

Visi šitie "atmazai", kai arba tiesiog reikia užsidėti varnelę, kad padaryta, arba kažkoks vadovas institucijai nupirko kokias tai IT paslaugas išplaudamas N-tūkstančių eurų ir dabar būtina jomis naudotis (apie tai bus labai išsamus blogpost'as, kai tik sulauksiu atsakymo iš SAM ...ten išvis lobynas šiuo klausimu), arba kai tiesiog vyrauja nenoras daryti darbų geriau - veda link vieno, arba tiksliau neveda, link kokybės.

SADM nededa pastangų, kad jų statistikos būtų aiškios ir teisingai suprantamos, žiniasklaida nededa pastangų, kad žiūrovai gautų teisingą informaciją ir galėtų adekvačiai vertinti esamą situaciją. Žmonės matydami tą darymą bet kaip, savęs klausia, o kam jiems už tai mokėti pinigus (=mokesčius). Aš po teisybei irgi savęs klausiu, už ką mes pervedame milijonus LRT, kai jie už tuos milijonus nesugeba nusamdyti ne papūgų? Galų gale žmonės vengia mokėti mokesčius, finansų ministrai ir PR'ezidentai kalba apie mistininius milijardus iš šešėlio, o progreso kaip nėra, taip nėra.... Primena tą sovietinį posakį "jie vaidina kad moka, mes vaidinam kad dirbam".

Tobulas va tokio "atmazinio" darbo pavyzdys buvo atsakymas gautas iš Sveikatos apsaugos ministerijos, po kreipimosi (2020-10-20) dėl detalės statisitkos patiekimo (čia dar prieš visus NVSC skandalus ir prieš STAT DEP perimant statistikos skelbimą)...

**Kreipimasis:**

>Laba diena,
norėjau pasiteirauti, gal galite tinklapyje https://sam.lrv.lt/lt/naujienos/koronavirusas pateikti duomenis ir .xlsx arba .csv (.json) formatu? .csv arba .json būtų geriau.<br>
NVSC pateikia duomenis apie nustatytus atvejus: ftp://atviriduomenys.nvsc.lt/, tačiau nepateikia duomenų apie atliktus tyrimus bei lovų / DPV užimtumą, kurie yra pateikiami sam.lrv.lt tinklapyje. Gal galėtumėte pateikti šiuos, ne tik vakar dienos, bet visų turimų laikotarpių, duomenis?

**SAM atsakymas:**

>Sveiki,
Visą skelbtiną informaciją apie lovų skaičius ir atliktus tyrimus kas rytą (išskyrus savaitgalius) skelbiame SAM svetainėje, specialioje skiltyje:
https://sam.lrv.lt/lt/naujienos/koronavirusas
**Tai yra įprasta, žurnalistams priimtina forma ir artimiausiu metu jos keisti neplanuojame.**<br>
Pagarbiai <br>
Vytautas Beniušis<br>
Spaudos tarnybos vedėjas

Paryškinimas mano, bet esmė ta pati - ką skelbiame žurnalistams, kurie nieko nesupranta, pakanka, o visi kiti, mums... Bet viešieji ryšiai, ir viešųjų ryšių krizės suvaldytos.

# Kas toliau?

Kad jau pradėjau, tai...

* LRT paklausiu, ar Nemira moka skaityti ir pridėsiu grafiką ir dar kartą jos sakytos įvadinės kalbos tekstą.

* SADM nusiųsiu el. laišką, nurodydamas, jog savo grafikuose klaidina skaitytojus ir papūgas-laidų vedėjas. Kažkaip tikiuosi, jog SADM neatsiųs atsakymo, kad nieko nežinome, imame iš UT tinklapio...tada tikrai apsiverksiu....
