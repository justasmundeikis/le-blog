---
title: Gydytojų ir slaugytojų VDU VšĮ Mykolo Marcinkevičiaus ligoninėje
date: 2021-01-12 18:00:00 +03:00
author: Justas Mundeikis
layout: post
comments: true
citation: true
image:  /assets/2021/01/12/MML_VDU_ban.png
thumbnail: /assets/2021/01/12/thumb.MML_VDU_ban.png
categories:
  - Sveikatos apsauga
tags:
  - Atlyginimai
  - Medikai
  - Sveikatos apsauga
---

**Ech tie gydytojų ir slaugytojų atlyginimai VšĮ Mykolo Marcinkevičiaus ligoninėje...**<!--more-->

2021-01-09 el. paštu kreipiausi į Valstybinę darbo inspekciją, nurodydamas, jog VšĮ Mykolo Marcinkevičiaus ligoninė neskelbia darbo užmokesčio darbo skelbimuose, kaip tai turėtų daryti, remiantis [LR Darbo kodekso 25 straipsnio 6 punktu](https://e-seimas.lrs.lt/portal/legalAct/lt/TAD/10c6bfd07bd511e6a0f68fd135e6f40c/asr):

> Darbo skelbime darbdavys privalo nurodyti informaciją apie siūlomo bazinio (tarifinio) darbo užmokesčio (valandinio atlygio arba mėnesinės algos, arba pareiginės algos pastoviosios dalies) dydį ir (arba) dydžio intervalą, išskyrus įstatymuose numatytus atvejus.

Mano džiaugsmui, jau po kelių dienų, [VšĮ Mykolo Marcinkevičiaus ligoninė](https://www.mmligonine.lt/pages/siulome-darba.php) pradėjo skelbti atlyginimus! Valio! VDI dirba (nors tikėtina baudos MML negavo už tai, kad nusižengė LR DK pakeitimams, kurie jau galioja virš metų...)

Ir ką gi mes matome, viduryje Vilniaus, Lietuvos sostinėje?

![](/assets/2021/01/12/MML_VDU.png)

* Gydytojo VDU - 1600-2000 bruto (1013-1241 neto)
* Slaugytojo VDU - 1100-1200 bruto (729-785 neto)

Kažkaip nestebina, jog VšĮ Mykolo Marcinkevičiaus ligoninė delsė skelbti VDU savo darbo skelbimuose. Kai SAM ir socialiniais partneriais sutarė, kad šiemet gydytojų VDU bruto turėtų siekti 3250 eurus, o slaugytojų 1625 eurus...

Tačiau klausimas lieka kitas: kaip išgyventi pvz., vienam slaugytojui, auginančiam vaikus ir uždirbančiam 700+ eurų per mėnesį, Lietuvos sostinėje? Klausimas retorinis, nes labiau panašu, jog VLK ir SAM vis dar pro pirštus žiūri tiek į tai, kaip yra vykdomas susitarimas, tiek, kaip yra skelbiama statistika. Todėl šiandien kartu kreipiausi ir į SAM, jog jie pagaliau pradėtų skelbti adekvačią VDU statistiką.

Sprendimas būtų, bet Premjerės patarėja tapusi (ex. LMS) Ž.Guldevičienė mane ir vėl išvadintų socialistu. Siūlymo esmė, jog medikai (kaip beje ir mokytojai) turėtų tapti valstybės tarnautojais, būti samdomais SAM, o ne pavienių ligoninių... Nes dabar SAM tiesiogiai paveikti atlyginimų negali, gali tik per VLK didinti paslaugų įkainius... Kam ligoninės panaudoja šiuos pinigus, atsakingos ligoninės tik savo steigėjui, ne retai - savivaldybei...
Mums reikia šioje vietoje kito sprendimo, tebūnie "socialistinio", bet veikiančio ir efektyvaus sprendimo.

![](/assets/2021/01/12/raštas_SAM_dėl_duomenų_VDU_gydytojų_slaugytojų_ASPI_rodikliai.png)
