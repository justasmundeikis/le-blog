---
title: Atsakymas socialdemokratui Alfonsui Brazui
date: 2021-03-07 14:00:00 +02:00
author: Justas Mundeikis
layout: post
comments: true
citation: true
image:  /assets/2021/03/07/ban.jpg
thumbnail: /assets/2021/03/07/thumb.ban.jpg
categories:
  - Politika
tags:
  - LSDP
  - Kairioji politika

---

**Alfonsai, būk geras socialdemokratas, dalinkis! :D Jeigu jau nesulaukęs rašai SMS'us ir klausi kada bus trečia dalis apie LSDP ir jos sulaukęs ir net asmeniškai nuorodą SMS'u gavęs, parašai repliką, tai pasidalink ja taip, jog galėčiau laiku reaguoti, juolab, jog tavo replikoje adresatas esu aš. Blog'e yra komentavimo funkcija, o Facebook'e - taginimo. Nes dabar susidaro toks įspūdis, jog tai *midlife crisis* išgyvenančio socdemo paburnojimas su savimi naudojant laiško formą.**<!--more-->

# Trumpas *résumé*

[Trečioje dalyje apie LSDP ir kairės ateitį](https://lithuanian-economy.net/2021/02/21/3-dalis-lietuvos-kaires-ateitis), bandžiau braižyti galimus ateities scenarijus Lietuvos kairei. Mano matymas, jog tai kas dabar vyksta LSDP - dar mažiausiai 10-12 metų paralyžiuos šią partiją. Partijai reikia ne grįžimo prie *bebrizmo* kurį dabar matome, o daugiau *Palucko*.
Tik ne kalbančio Palucko, o darančio Palucko, kuris iš esmės keistų partiją, ne *pro forma*, kaip "pavyko", o *de facto*.

Nors (spėju) visi žino, kuo baigsis [L.Giudžinsko žygis "daugiau diskutuoti"](https://www.facebook.com/liutauras.gudzinskas/posts/10158427071744790), kuris primins V.Lašo žygį "daugiau diskutuoti" prezidento rinkimuose, pats Liutauro apmatas yra teisingas. Gaila (bet labai tikėtina), jog LSDP per šias idėjas pervažiuos kaip su tanku.

Taip pat savo blogpost'e dėliojau mintį, kur link galėtų sukti kairės mąstantieji. Kokios gi alternatyvos Lietuvoje. Jokių kairės partijų neturime, neturime net stiprių profesinių sąjungų, kurios kaip ir partijos išgyvena jaunimo stygių. Tad vertindamas esama situaciją bei kylančius globalius iššūkius reziumavau, jog reikalinga pan-europinė kairė ir šiuo metu (kol kas) tai bando siūlyti tik DiEM25 judėjimas. Kaip viešai ir deklaravau, praleidęs pusantro mėnesio galvodamas apie kairės politiką, pats nusprendžiau prie šio judėjimo prisijungti, ieškodamas bendraminčių, ieškodamas judėjimo, kuris remiasi ideologija, *grass-roots* judėjimo principais, o ne postų siekimų (nors ir čia panašu, jog rasime to apraiškų). Jeigu iš to kada nors išsiplėtotų **partinis** judėjimas Lietuvoje (nes dabar tai tik **politinis** judėjimas), sudarantis kairesnę alternatyvą LSDP - būtų nuostabu.

Bet panašu, kad Alfonsas daug ko nesuprato, tad leisiu sau, cituoti Alfosno Facepost'ą ir replikuoti.

# Replika į repliką

Aflonso originalas randamas [čia](https://www.facebook.com/alfonsas.brazas/posts/3882329558520930).

![](/assets/2021/03/07/bazas.png)

>Bus (?) nauja "tikrai kairioji" partija DIEM25 LT arba dar vienas Justo Mundeikio opusas. Na štai ir J. M. trilogijos finišas - LSDP bloga, nes aš (J. M.) kuriu DIEM25 LT...!!!

Ne nekuriu, Lietuvoje jau yra, nors ir labai mažai, DiEM25 narių, tačiau jų aktyvumas yra nulinis. Aš bandysiu prisidėti prie to, jog nariai taptų aktyvesni. Manau, jog DiEM25 nariai gali ir turi viešiau reikšti savo nuostatas ir įsitraukti į viešą diskursą, kad ir pvz. Stambulo konvencijos, tos pačios lyties santuokų / partnerysčių klausimais, kur net LSDP šios temos, yra tik "akceptuojamos", kaip pats vieno mūsų pokalbio metu minėjai, jeigu leisi perfrazuoti, vos ne dėl to, jog LSDP būtų gėda prieš kitus EP  narius, tad atsitraukti nuo to, kas jau pasakyta - nebegalite. Bet ko gero norėtumėte?

>Tada viskas ima ir atsistoja į savo vietas, nes socialdemokrai J. M. buvę nebuvę, tiksliau jie net trukdo, ..., J. M. ir būsimiems bendražygiams kurti "tikrai progresyvią ir tikrai kairiąją" partiją, kurią įsteigs jaunoji karta...

Tipinis Lietuviškas pliek per save... Ką aš galiu pasakyti, LSDP turėtų džiaugtis kairesnės alternatyvos atsiradimu, nes tai padėtų balansuoti, rasti partnerių tam tikrų idėjų įgyvendinimui... Bet taip, partnerių nereikia - priešai aplink mus, betrūksta "Rusas puola" retorikos :D

>Tada, suprantama, viskas, ką pasakiau ne aš (J.M.) - yra blogai, o kas yra kairė ir kas ji nėra irgi sprendžiu tik aš (J. M.).

Aš savo blogpost'uose dėliojau, kas MAN yra kairė ir kokios kairės aš ieškau ir noriu. Kokie žmonės susiburia, tokie susiburia. Mano kritika buvo ta, jog LSDP (ypač tarybą) aš matau, kaip postų, privilegijų, darbų ir pinigų bei pripažinimo siekiančių egocentrikų grupę (daugumą), o prezidiumo sprendimai dėl kandidatų yra visa kita, bet tik ne demokratija.

>Įdomu ar toje  DIEM25 LT galės iš apačios (grass roots) arba iš šono atsirasti ir kiti ideologai (t.y. politikai), ar juo bus tik pats vienas J.M.?

DiEM25 manifesto keitimą visuotinio narių balsavimu gali inicijuoti bet kuris DiEM25 narys, tad judėjime kiekvienas turi galimybes daryti įtaką. Bet galbūt svarbiau, kad prie tokio judėjimo telktųsi žmonės, kuriems yra priimtinos pamatinės DiEM25 judėjimo vertybės? Žinau, sunku suprasti... bet pabandyk!

>Tada ir konkretūs siūlomi konkrečių mokesčių dydžiai virsta "procentų procentilėmis", nors dar visai neseniai pats J. M. visiems siūlė kalbėti aiškiai, įvardinant konkrečius rodiklius (nes be jų galima kalbėti apie bet ką bele ką). Tiesa, jeigu nebūtų atsitikęs konfūzas su skaidrėmis, aš, greičiausiai, būčiau pabrėžęs kitus akcentus (nes skaičius visi būtų matę skaidrėse). Galima buvo, o gal ir reikėjo, pabrėžti ir mokestinės politikos harmonizavimo bent jau ES mastu svarbą, nors apie S&D frakcijos Europarlamente poziciją šiuo klausimu kalbėta ne kartą (S&D nuostatų santrauka pateikta P.S.), o dabar šitai yra jau ir konkretus ES planas, kuris turi būti įgyvendintas iki 2025 m.

Čia Alfonsai, tu nesupranti esmės. Mano ganėtinai pagiriami žodžiai "Alfonsas paskandina visus procentų procentilių procentilėse" nėra neigiamai konotuota. Tai labiau sveikinamas skaičių naudojimas, bet su kuo aš nesutinku, tai kada ir kiek skaičių naudoti.

Darbinėse grupėse naudoti skaičius yra būtina, įstatymų projektuose, siūlymuose ir t.t. Tačiau viešuose diskusijose, kur kas svarbiau už detales yra bendras supratimas, kontekstas. Kam pasiskandinti skaičiuose auditoriją, jeigu nekalbama, apie tai, ar bus su kuo apie tuos skaičius diskutuoti? Taip pat, čia mano, kaip ex dėstytojo patarimas, nedaryk prielaidos, kad visi gaudosi detalėse taip gerai kaip pats. Pateik kontekstą, bendrą viziją ir pagrindinius skaičius, adaptuok savo kalbėjimą auditorijai.

>Taigi "pranašas" J. M. braunasi į atviras duris...

Priimsiu kaip komplimentą?

>Tada ir "feminisčių būrelis", atsieit, neturi jokios kompetencijos ir nori tik lygiavos (equal outcomes), o ne lygių galimybių arba galimybių lygybės (equal opportunities). Tiesa, penktadienio vakaro diskusijoje būta ir tokių užuominų, apie lygiavą. Tačiau buvo gi ir kitų minčių, tame tarpe ir apie mokesčius. Beje, ta mano nuolat kartojama frazė, jog socialdemokratija - tai lygios galimybės ir perspektyvos visiems, daugeliui, turbūt, jau net nusibodo. Tad J. M. ir šia tema iš tikrųjų nepasakė nieko naujo.

Feminisčių būrelio patarškėjimas, pagrindinėje dalyje nukrypstant nuo temos ir neturint kompetencijų apie kalbamą temą, ką pripažino pačios prelegentės ir darė patį renginį absurdišku. Čia tas pats, jeigu aš daryčiau pranešimą apie feminizmą, remčiausi vienu ir tai pasenusiu moksliniu straipsniu apie feminizmą, o šiaip, visą laiką prakalbėčiau apie kompiuterių programavimą.  Na kažkas tokio... Tad tokia kritika ir buvo.

>Tada ir LSDP rinkimų programą, atsieit, parašė kiti (lyg ir R.K., R. L. bei V. N.), kas yra visiškas absurdas, nes ją parašėm mes patys, o didžiausias indėlis buvo Liutauro G., mano, Vytenio A. ir dar kelių bičiulių, pasiūlymus programai teikiant daugybei (keliems tuzinams) bičiulių.

Tiems kas moka skaityti, Dievas mažiau  grėblių  ant kelio primėto....
Rašiau apie atsinaujinimo strategiją, prie kurios prisidėjau aš, Vaidas, Romas, primenu ką rašiau: "Kai 2018 metais sutikau prisidėti prie LSDP gairių rašymo, sutikau su sąlyga, jog kai baigsiu savo dalis, noriu jas pristatyti LSDP jaunimui." ([čia](https://lithuanian-economy.net/2021/01/28/1-dalis-akistata-su-lsdp)) ir net gražų grafiką įdėjau.

Galbūt, Alfonsai, man Jums prisegti sąskaitą ir banko pervedimo iš LSDP pažymą? Ar visgi užsidėsite akinius ir pradėsite skaityti?

>Tada ir vyresnės kartos LSDP nariai yra, atsieit, retrogradai (ar net "bebrai"?), neturintys net supratimo apie tai, kas dabar yra progresyvu. Na na... Tada, kaip koks konservatorius, net ir J. Olekui imi bei prilipdai "auksinių šaukštų" aferą, nors teismas seniai jau įrodė, kad tai buvo Lietuvos kariuomenės reikalai, o J. Olekas nė prie ko (tiksliau, jis tuos sukčiavimus ir atskleidė...).

Na va čia tipinis *bebrizmas par excellence* - arba bukizmas, arba piktybinis apsimetimas, jog nėra supratimo, kuo skiriasi politinė nuo teisinės atsakomybės. Ir Oleko amžiaus nepamenu asocijavęs su jo pažiūromis? Gal galima išnašą?

>Tada ir jaunimui terūpi tik žmogaus teisės, tiksliau būtų - individo laisvės (kuo, beje, ir koziruoja liberalų partijos), o lygios galimybės ir perspektyvos visiems  jų, atsieit, praktiškai nedomina (bet gal socdemai tiesiog nesugebėjo iki jaunimo prisibelsti su savo nuostatom, nes iš tikrųjų nelabai ir tesistengė šitai padaryti).

Minties čia ir pats dievulis nesupras...

>Įdomu ar ta DIEM25 LT bus dar viena liberali partija, tik su kairuolišku žodynu, ar ji iš tikrųjų bus kairioji, t.y. už lygias galimybes ir perspektyvas visiems?

Man regis, Aflonsai, Jūs vis dar nesuprantate, kad politinį judėjimą sudaro žmonės, kad demokratiškame politiniame judėjime žmonės sprendžia *kokia* ta partija. Klausimas yra pamatinis, *kokie* žmonės susirenka. Bet taip, suprantu, jog tai Jums galbūt sunku suprasti.

Jeigu aš būčiau LSDP narys - irgi negalėčiau padaryti LSDP tokios, kokios aš noriu, o tik rinkdamas bendraminčius, diskutuodamas ir laimėdamas argumentų ir balsavimo procesus, galėčiau prisidėti, jog LSDP taptų tokią, kokios jos nori jos nariai. Kadangi LSDP masėje matau per mažai protingų žmonių, su kuriais būtų galima diskutuoti apie vertybinius klausimus ir priimti vertybinius sprendimus, dėl to į LSDP ir neįstojau, PO prakištų rinkimų.

>Pabaigai pasakysiu J. M. - ne nuo to pradedi jaunuoli, nes tai, ką pats dabar darai, nėra jokia konstruktyvi kritika ar   konstruktyvumas aplamai, tad geriau rūpinkis savo reikalais, o ne menkink oponentus juos dergdamas. Sėkmės dėl tokio paties elgesio palinkėti negaliu.

Dėkui. Ar viešų intelektualų kritika yra konstruktyvi ar ne, dar priklauso ir nuo skaitytojo gebėjimo skaityti ir suprasti, ko šiuo atveju labai pasigedau.
"Savo reikalais", kaip dauguma LSDP rūpinasi "savo interesais, postais ir t.t."? Nė dėkui, aš keliu viešąjį gėrį virš asmeninio.

Bet kadangi tamsta ne koks magiškas orakulas ar sodo nykštukas, tikiu, kad nuo "sėkmės" nepalinkėjimo, man nei geriau, nei blogiau nesiseks. Bet Jums ir LSDP aš priešingai, palinkėsiu sėkmės randant vertybes, arba bent jau pritraukiant žmonių, jas turinčių. Jog ta juoda dėmė LSDP istorijoje, kuri yra dabar ir dar tęsis 10-12 metų, kažkada baigtųsi.
