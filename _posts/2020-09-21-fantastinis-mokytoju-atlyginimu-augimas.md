---
title: Fantastinis mokytojų atlyginimų augimas?
date: 2020-09-21 11:00:00 +03:00
author: Justas Mundeikis
layout: post
comments: true
citation: true
image:  /assets/2020/09/21/teacher-salaries.jpg
thumbnail: /assets/2020/09/21/thumb.teacher-salaries.jpg
categories:
  - Švietimas
tags:
  - Atlyginimai
  - Mokytojai
  - Švietimo sektorius
---
**Unė Kaunaitė pareiškė, kad "mokytojų darbo užmokestis per ketverius metus augo stebėtinai", [skelbia 15min.lt](https://www.15min.lt/naujiena/aktualu/lietuva/mokytoju-algos-kaip-vidurines-klases-svietimieciai-sako-tai-pasieke-streikais-56-1376698). Ž.Mauricas sako, proveržio nebuvo, bet mokytojai gyvena geriau. Tai kaip čia iš tiesų su ta mokytojų atlyginimų raida?**<!--more-->

Statistika iš tiesų iškalbinga, mokytojų atlyginimai augo. Suprantama, jeigu U.Kaunaitė palygintų 2005m. vs 2020m. tai pamatytų, jog , o siaube visiems libertarams, mokytojų atlyginimas augo 250 proc.!!! Tai gal jau gana? Mokytojas = prestižinė profesija? Mokytojais nori tapti gabiausi iš gabiausių, eilės norinčiųjų studijuoti nusidriekusios edukologijos fakultetuose?

![](/assets/2020/09/21/mokytojų_bruto_neto_LSD.png)

Deja ne visai, matuoti reiktų santykinį atlyginimą, t.y. kiek proc. vidutinio darbo užmokesčio sudaro mokytojų vidutinis atlyginimas. Ir perskaičiavus pastringa gerklėje...

![](/assets/2020/09/21/mokytojų_bruto_neto_LSD_rel.png)

Taip mokytojų atlyginimas santykinai didėjo, tačiau pasiekęs piką per ekonominę krizę (kai krito VDU, o mokytojų atlyginimai išliko santykinai stabilūs ar net didėjo), santykinis mokytojų atlyginimas daugiau šių aukštumų ir nebepasiekė.

15min.lt rašo:
> "Bėgant metams, žinoma, augo ne tik mokytojų algos. Lyginant šių metų rugpjūčio ir 2016 metų gruodžio duomenis, bendros vartojimo prekių ir paslaugų kainos kilo 8,8 proc., paslaugų – 20 proc. Nepaisant to, pedagogai turėjo pajusti, jog gali įsigyti daugiau."

bei cituoja Ž.Mauricą

>„Mokytojų perkamoji galia, be jokios abejonės, auga, ir mokytojai, mano paskaičiavimais, Lietuvoje yra vidurinioji klasė“, – turėdamas omeny tai, jog jų algos perlipo 800 eurų „į rankas“ ribą, teigė Ž.Mauricas.

Bet gerbiamieji, absoliutaus skurdo Europoje mes ir nebematuojame, o santykinį. Tad ar gerėjo mokytojų padėtis visuomenėje irgi reikia lyginti su visuomene, t.y. su VDU raida. Ir čia statistika deja, bet yra gniuždanti:


![](/assets/2020/09/21/mokytojų_sant_raida.png)

Taip mes turėjome 4 ketvirčius, kai metinis santykinio mokytojų atlyginimo augimas buvo ženklus (2018K4-2019K3), bet pastarieji 3 ketvirčiai (2019K4-2020K2): -0.4, 0.8, 0.6 proc. metiniai augimai...  

Taip, geriau nei nieko, bet su tokiais metiniais augimo tempais (+ ~0.7 proc.) 130 proc. VDU pasieksime...po 30 metų :D

# Vietoj epilogo

15min.lt rašo apie U.Kaunaitės įraša Facebook'e:

>Šia statistika ji teigė pasidalijusi, nes esą nori paskatinti jaunus žmones rinktis pedagogo profesiją.
