---
title: Kauno klinikos 3 min. gėdos ir mobingo gydytojui išdrįsusiam netylėti
date: 2020-10-21 10:00:00 +03:00
author: Justas Mundeikis
layout: post
comments: true
citation: true
image:  /assets/2020/10/24/img.png
thumbnail: /assets/2020/10/24/thumb.img.png
categories:
  - Sveikatos apsauga
tags:
  - Sveikatos apsauga
---
**Ko gero visi skaitėte Jaunųjų gydytojų asociacijos valdybos pirmininko Karolio Kilčausko [Facebook įrašą, kuriame jis išdėsto, kaip mato situaciją Kauno klinikose](https://www.facebook.com/karolis.kilcauskas/posts/1841100256037237). Keletą tūkstančių pasidalinimų sulaukęs jo įrašas sulaukė ir oficialios Kauno klinikų direktorius medicinai ir slaugai K.Stašaičio reakcijos spaudos konferencijos metu. Perklausęs pirmas 3 minutes šios spaudos konferencijos nematyti atviro darbuotojo mobingo, žeminimo ir diskreditavimo - negaliu. Medikai, kaip ir mokytojai ir kiti viešojo sektoriaus darbuotojai turi būti ginami ne tik profesinių sąjungų, bet ir pačios visuomenės. Todėl surašiau laišką su klausimais pačiam Kauno klinikų generaliniam direktoriui, o laiško kopiją išsiunčiau ir Valstybinei darbo inspekcijai.**<!--more-->

# Karolio pagalbos šauksmas

Šaltinis [Karolio Kilčausko FB](https://www.facebook.com/karolis.kilcauskas/posts/1841100256037237)

![](/assets/2020/10/24/face_post.png)

# Kauno klinikos reakcija

Į tokį Karolio Kilčausko akibrokštą spėjo sureaguoti Kauno klinikų direktorius medicinai ir slaugai Kęstutis Stašaitis (special dėl to?) surengtoje spaudos konferencijoje. Štai 3 minutės gėdos Kauno klinikoms, per kurias ne vieną ir ne du kartus įžvelgiu galimą mobingą prieš mediką iš administracijos vadovo. Ir ne tik mobingą, bet bandymą diskredituoti, visiškai neatsakant į pagrįstai visuomenei, po Jaunųjų gydytojo valdybos pirmininko pasisakymo, kilusius klausimus.

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/yRQ61-ecYO4"  frameborder='0' scrolling='no' allowfullscreen></iframe></div>

Tai jog ši "spaudos konferencija" nėra jau tokia bereikšmė, parodo ir tai, kad [K.Stašaitis yra cituojamas ir Nacionalinio transliuotojo  LRT tinklapyje](https://www.lrt.lt/naujienos/sveikata/682/1259978/didejant-covid-19-pacientu-skaiciui-kauno-kliniku-rezidentas-saukiasi-administracijos-pagalbos-laivas-skesta).

# Mano laiškas Kauno klinikų generaliniam direktoriui

![](/assets/2020/10/24/r1.png)

![](/assets/2020/10/24/r2.png)

Raštas [pdf formatu](/assets/2020/10/24/raštas_Kauno_klinikoms_ir_VDI.pdf)


# Kelios mintys

Aš nenoriu berti į žaizdą druskos, bet manau visi kuo puikiausiai prisimename Klaipėdos gydytojo pasitraukimą iš gyvenimo, dėl to kilusias diskusijas apie mobingą sveikatos sektoriuje. Aš labai norėčiau, jog nepriklausomai nuo to, ar darbuotojai dirba privačiame, ar viešajame sektoriuje, jie galėtų viešai, laisvai ir nebijodami reikšti savo nuomonę apie darbo situaciją, problemas ir nejaustų jokio spaudimo tylėti à la "spręsti problemas viduje". Geriausias tokių pūlinių mūsų visuomenėję valymas - viešumas. Todėl noriu pasveikinti Karolį, jog ėmėsi atvirai apie tai kalbėti.

Tačiau vien tik apie tai kalbėti, nėra gana. Darbdaviai matydami, jog jų darbuotojai "verda", turi užtikrinti adekvačias darbo sąlygas, o esant tokioms kritinėms situacijoms kaip dabar ir psichologinę pagalbos prieigą.

Matau ir profesinių sąjungų atsakingumą, padėti ir palaikyti tokius kaip Karolis, kad jų ateityje būtų daugiau. PS negali veikti tik "patogumo" principu - triukšmauja kai patogu, o kai nepatogu - tyli. 
Dėl Karolio pasisakymo kilęs triukšmas, mano supratimu, liečia visas VIEŠOJO SEKTORIAUS profesines sąjungas, todėl kviečiu Solidarumą, LPSK, Sandraugą bei kitas profesines sąjungas (ne tik atstovaujančias sveikatos sektoriaus darbuotojus) viešai išreikšti palaikymą Jaunųjų gydytojų asociacijai ir reikalauti atsakymų iš Kauno klinikų generalinio direktoriaus. 


# Visa spaudos konferencija

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/UkPdb2x3zSE" frameborder='0' scrolling='no' allowfullscreen></iframe></div>
