---
title: Mieganti LSDP gražuolė atsibudo?
date: 2019-08-02T23:13:54+03:00
author: Justas Mundeikis
layout: post
permalink: /2019/08/02/mieganti-lsdp-grazuole-atsibudo
image: /assets/2019/08/02/lsdp_paluckas.jpeg
thumbnail: /assets/2019/08/02/thumb.lsdp_paluckas.jpeg
categories:
 - Politika
tags:
 - Kairioji politika
 - LSDP
---
**Kad ir kaip aš linkėčiau Gintautui Paluckui sėkmės reorganizuoti ir atgaivinti LSDP, visgi paskutiniu metu pastebiu labai rimtų vertybiinių problemų. Vieni pasakys, tai PR problema, tačiau aš matau kitaip, PR čia ne prie ko, čia vertybių ir prioritetų klausimas.**
<!--more-->

# Nulinė reakcija į A.Sakalo homofibiškas sapaliones
Prieš gerą mėnesį perskaičiau LSDP garbės pirmininko A.Sakalo Delfi.lt komentarą apie tai, kaip R.Dagys turi kurti savo partiją ir atstovauti konservatyvią poziciją Lietuvos politikos spektre. Savaime nieko blogo, jeigu straipsnyje nemirgėtų socialdemokratui nebūdingų homofobinių minčių.

Parašiau apie tai [blogpostą](http://lithuanian-economy.net/2019/07/07/homofobai-lsdp-tarpe/) ir manau, būtų buvę galima tikėtis kokios nors LSDP arba partijos pirmininko reakcijos. Ne, partijos pirmininkas [mano tinklaraščio Facebook paskyroje](https://www.facebook.com/lithuanianeconomy/posts/1042671609269264) atsikomentavo:

>Manau, kad Aloyzas neteisus. Ką dar į tai reikėtų pasakyti? Partijos programoje ir vizijoje žmogaus teisėms ir konkrečiai LGBT skirtas tinkamas dėmesys ir reikšmė. Ir tai yra tiek mano, tiek partijos oficiali pozicija. Aloyzo nuomonė yra jo individuali pizicija.

Po to užvirė šiokia tokia diskusija, ar tai kas LSDP programoje yra pakankama? Visgi manau, jog Justas Staniulis teisingai apibendrino situaciją:

>Gintautas Paluckas – hiperreakcijos nereikia, bet bėda tame, kad apskritai jokios reakcijos nesimato. Partijos garbės pirmininkas viešai ir garsiai išsako nuomonę, radikaliai prieštaraujančią partjos programai.

Nesiūlau jo užčiaupti ar griebtis kažkokių sankcijų, bet aiškaus, nemažiau viešo ir garsaus pareiškimo, kad tai tik jo asmeninė nuomonė, kurios partija nepalaiko, tikrai reikėtų. Nebent tos reakcijos nėra dėl pragmatinių sumetimų, pataikaujant dalies rinkėjų pažiūroms ir bijant netekti jų balsų. Jei taip – labai gaila.

![](/assets/2019/08/02/Screenshot-from-2019-08-02-22-02-54.jpg)

![](/assets/2019/08/02/Screenshot-from-2019-08-02-22-03-05.jpg)

LSDP partijos garbės pirmininkas eina į "eterį" su homofibiniu turiniu, o tu kaip partijos pirmininkas tyli? Nes jau anksčiau pasisakei? Hmmmm....
Na OK, nenori kenkti parašų vienmandatėje Žirmūnų apygardoje (kurioje tuoj kandidatuosi) rinkimui, tai lai LSDP bent jau priima griežta viešą atsiribojimą nuo tokių G.Sakalo minčių. Ne, jokios reakcijos.

# Šaponomics

**2019-07-19** parašiau [blogpostą](http://lithuanian-economy.net/2019/07/19/apeliavimas-i-demokratinius-socialistus-sioje-salyje-del-busimo-finansu-ministro), kuriame argumentavau, kodėl turime siekti, jog valdančioji koalicija keistų finansų ministrą. **2019-07-21** sukūriau formą, kuria kviečiau rašyt standartizuotą el. laišką Seimo nariams, raginant juos imtis iniciatyvos ir užtirkinti, jog naujas finansų ministras būtų oriientuotas vykdyti duotus rinkiminius pažadus, suderinamus su naujojo Prezidento G.Nausėdos rinkiminiais pažadais bei naująją koalicijos sutartimi.

**2019-07-22** Sureaguoja [profesinės Sąjungos "Solidarumas" pirmininkė K.Krupavičienė](https://www.lps.lt/2294-lietuvos-profesines-sajungos-solidarumas-pirmininke-ragina-netvirtinti-finansu-ministru-v-sapokos).

**2019-07-23** Liūdnu / angry smile sureaguoja TSLKD? Suprask kaip nori...

![](/assets/2019/08/02/Screenshot-from-2019-08-02-22-14-54.jpg)

**2019-07-24** Įkandin paseka [Nacionalinis skurdo mažinimo organizacijų tinklas, apeliuodamas į naujai išrinktą Prezidentą G.Nausėdą](http://www.stopskurdas.lt/naujienos/atviras-laiskas-lr-prezidentui-del-finansu-ministro-kandidaturos).

**2019-07-24** Dėstytojų ir mokslininkų judėjimas [Paskutinis prioritetas irgi kreipiasi atviru laišku į G.Nausėdą, S.Skvernelį bei Seimo narius](https://www.facebook.com/PaskutinisPrioritetas/posts/2480521082004371).

**2019-07-24** Meanwhile: [renka parašus, piktinasi Širinskiene ir t.t.](https://www.facebook.com/socdemai/)

![](/assets/2019/08/02/Screenshot-from-2019-08-02-22-57-55.jpg)

**2019-07-25** kažkokią reakciją [išspaudžia ir LPSK](https://www.facebook.com/permalink.php?story_fbid=2278324782203077&amp;id=153500544685522), nors tvirta pozicija to ko gero nepavadinčiau, na bent jau kažkokia reakcija.

![](/assets/2019/08/02/Screenshot-from-2019-08-02-22-19-13.jpg)

# O LSDP?
LSDP, kuri turėtų būti socialiai orientuota = artima žmogui, reakcija nulinė! Dvi pagrindinės Lietuvos profesinės sąjungos sureaguoja, bet su jomis „bendradarbiauti siekianti“ LSDP beveik nė krust. Išskyrus šį  (**2019-07-24**) G.Palucko pakomentavimą Facebooke:

>Premjero prieraišumą ministrui aš suprantu - juk bendraminčiai, tačiau prezidento poziciją mėginčiau aiškinti viltimi, jog ponas Šapoka pradės mąstyti kažkaip kitaip. Kiek tokia viltis pagrįsta, netruksim įsitikinti.

![](/assets/2019/08/02/Screenshot-from-2019-08-02-22-52-52.jpg)

Ar aš suprantu teisingai, jog LSDP pirmininkas G.Paluckas siūlo palaukti ir leisti įsitikinti, kad G.Nausėdos viltis V.Šapokos atžvilgiu nėra pagrįsta?
Ko palaukti? 2.5 metų patirties nepakanka? „Melejardas melejonui“, regresinė mokesčių sistema, kokių dar įrodymų reikia?

Ar tikrai kairiajai partijai reikia laukti, jog stoti profesinių sąjungų pusėn ir aiškiai pozicionuoti save politiškai? Reikalauti iš valdančiųjų atsakomybės renkantis sekantį finansų ministrą???

**2019-07-29** įvyksta susitikimas su Prezidentu. Liežuviai plaka, jog spaudoje nebuvo minėta, bet susitikime kalbėta ir apie finansų ministrą bei Prezidento duotus įžadus siekti mažesnės pajamų nelygybės ir didesnio perskirstymo. Tačiau po susitikimo apie Šapoką vis dar jokios reakcijos.

**2019-08-02** Neaišku ar proga to, kad šiandien pokalbiui pas G.Nausėda pagaliau atvyko ir pats V.Šapoka, ar proga to, kad baigė rinkti parašus Žirmunų apygardoje, pagaliau pasisako LSDP pirmininkas Delfi.lt: [Socdemų lyderis: ministras Šapoka – gerovės valstybės priešas"](https://www.delfi.lt/news/daily/lithuania/socdemu-lyderis-ministras-sapoka-geroves-valstybes-priesas.d?id=81890817).

*Galima paklausiu - WTF???* Taip šiandien G.Nausėda susitiko su V.Šapoka. Bet kodėl LSDP savo poziciją išsako savaitę po to, kai profesinės sąjungos, Stop skurdas, Paskutinis prioritetas jau pasisakė ir kai visa žiniasklaida skambėte skambėjo opozicija V.Šapokai? Miegančioji gražuolė atsibudo?

# Epilogas

Nežinau kame problema, ar tame, jog LSDP vis dar tebėra "asmeninė" partija ir jeigu pirmininkas užsiėmęs parašų rinkimu, tai visa LSDP komunikacija sustoja vietoje ir turime begalvę partiją? Tikiuosi taip nėra.

Gal problema tame, jog trūksta protingų ir rašyti galinčių, kairiais pažiūras turinčių darbuotojų? Kita vertus, juk prie LSDP prisijungė iš JAV grįžęs [Vaidas Navickas](https://www.facebook.com/vaidas.navickas.LT), kuris pasižymi aštriais ir korektiškais facebook post’ais. Taigi "resursų trūkumas" neįtikina.

Kas belieka - vertybinio stuburo bei aiškių prioritetų laiku reaguoti į tai, kas yra svarbu šios šalies kairiajam elektoratui, trūkumas. Galbūt aš klystų, tikiuosi... bet jau du kartus per vieną mėnesį?
