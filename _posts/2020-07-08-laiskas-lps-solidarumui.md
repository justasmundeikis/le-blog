---
title:  'Laiškas LPS "Solidarumui"'
date:  2020-07-08 10:00:00 +03:00
author:  Justas Mundeikis
layout:  post
comments:  true
citation:  true
permalink:  2020/07/08/laiskas-lps-solidarumui
image:    /assets/2020/07/08/pride_2020vilnius.jpg
thumbnail: /assets/2020/07/08/thumb.pride_2020vilnius.jpg
categories:
 - Žmogaus teisės
tags:
 - Homofobija
 - Žmogaus teisės
---

**Nepaisant visų idėjinių žygių sėkmių ir nesėkmių LPS "Solidarumas" mane pakvietė skaityti pranešimo LPS "Solidarumas" ir EZA metinėjė konferencijoje. Žemiau pateiktas mano atsakymas. Nesupraskite neteisingai, pinigai reikalingi visiems dirbantiesiems, tačiau kartais - jie reikalingi kitiems labiau.** <!--more-->

# Konferencija

Šių metų rugpjūčio 6-8 dienomis Vilniuje vyks LPS "Solidarumas"  bei EZA organizuojama kasmetinė konferencija. Visa programą galite rasti [čia](/assets/2020/07/08/PROGRAMA_ EN_solidarumas EZA _2020.pdf). Esu kviečiamas skaityti pranešimo apie minimalų mėnesinį atlyginimą (7d, 15:00 - 16:30)

# Atsakymas

Jau kurį laiką kai kurie mano pažįstami bei blogo skaitytojai klausinėja apie LPS Solidarumo ir atvirai homofobiškai ir ksenofobiškai nusiteikusių dalies tautininkų, puteikininkų ir kitų politinių partijų sąsajas. Todėl pamaniau, jog įvertinus visas aplinkybes, nebūtų geresnio sprendimo kaip tokiu būdų sureaguoti (žr. apačioje) ir parodyti, kas yra už ką. Žemiau pateikiu savo atsakymą LPS "Solidarumas" primininkei gerb. Kristinai Krupavičienei.

<blockquote>
Laba diena, gerb. Kristina,<br>
<br>
dėkoju už kvietimą skaityti pranešimą LPS „Solidarumas“ bei EZA organizuojamoje metinėje konferencijoje. Peržiūrėjau Jūsų siųstą programą. Kaip suprantu, labiau patekčiau į programos dalį „Darbuotojų mobilumas“, nors tema, kaip ir būtų  minimalus mėnesinis atlyginimas („A possible action of ETUC on fair minimum wage“). Ar galėtumėte patvirtinti, kokia tema pranešimo norėtumėte išgirsti: darbo mobilumo, socialinio dialogo, minimalaus mėnesio atlyginimo, ar visų temų mišinio? Taip pat būtų svarbu sužinoti kokia kalba pageidaujamas pranešimas, lietuvių ar anglų kalba (man tai nesudarytų jokių problemų). Taip pat klausimas, kokio ilgumo turėtų būti pranešimas? Įtariu kad apie 20 min. + 10 min klausimams? Galbūt tokia tema būtų tinkama: „The future of minimum wage and social dialog in Lithuania“? <br>
<br>
Dėl užmokesčio: manau, jog įvertinus tai, kad šiuo metu daugybė NVO susiduria su sudėtingomis situacijomis ir naujais iššūkiais, taip pat, jog Liepos 11 d. Vilniuje vyks Pride eitynės už lygias teises visiems bei tai, jog susilaukiu keistų pastabų dėl LPS „Solidarumo“ bei homofobiškomis pažiūromis pasižyminčių asmenų sąsajų, manau jog pranešimą skaitysiu neatlygintinai, tačiau prašyčiau, jog pranešimui numatytą honororą LPS "Solidarumas" savo vardu ir iš savo sąskaitos pervestų po 100€ ir taip paremtų šias organizacijas:<br>
<ul>
<li>Lygių galimybių plėtros centras (http://gap.lt/isitrauk/parama/)</li>
<li>Žmogaus teisių  stebėjimo institutas (http://hrmi.lt/prisidek/investuok/)</li>
<li>Tolerantiško jaunimo asociacija (http://www.tja.lt/index.php/lt/apie-tja/paremkite-tja)</li>
</ul>

Taip pat siekiant stiprinti vaikų STEM švietimą bei neįgaliųjų atstovavimą prašau pervesti po 100€ :
<ul>
<li> Lietuvos negalios organizacijų forumas (https://www.lnf.lt/paremkite-lnf/?lang=lt)</li>
<li> Kompiuteriukai vaikams  (http://www.kompiuteriukai.lt/parama/)</li>
</ul>

<br>
Manau, jog bendra suma atitiktų pranešimo skaitymo honorarą ~500€. Jeigu numatyta suma pranešimus skaitantiems yra kuklesnė - prašau ją lygiomis dalimis padalinti visiems penkiems nurodytiems gavėjams.<br>
<br>
LPS "Solidarumas" paremti šias organizacijas turėtų iki renginio datos arba ne vėliau kaip 14 dienų po renginio bei man persiųsti bankinio pervedimo kopijas, kuriomis aš mielai pasidalinsiu savo bloge Lithuanian-Economy.net.<br>
<br>
Jeigu sąlygos tenkina, prašau informuoti apie pranešimo detales (konkrečios temos, trukmės, pranešimo kalbos). Jeigu sąlygos netenkina, deja pranešimo skaityti negalėsiu.<br>
<br>
Pagarbiai<br>
Justas Mundeikis<br>
<br>
p.S. Savaime suprantama kviečiu prisijungti ir eiti kartu šį šeštadienį vyksiančioje eisenoje už lygias teises: [https://www.facebook.com/events/255742725681366/](https://www.facebook.com/events/255742725681366/)<br>
p.p.S. Šiuo metu aš nebedirbu Vilniaus Universitete, todėl šios institucijos atstovauti negaliu, rekomenduočiau pakeisti programoje tekstą į "Justas Mundeikis, economist and blogger, Lithuanian-Economy.net"
</blockquote>
