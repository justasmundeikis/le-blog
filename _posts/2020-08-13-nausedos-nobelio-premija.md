---
title:  Nausėdos Nobelio premija
date:  2020-08-13 19:00:00 +03:00
author:  Justas Mundeikis
layout:  post
comments:  true
citation:  true
permalink:  2020/08/13/nausedos-nobelio-premija
image:    /assets/2020/08/13/Nauseda_Lukashenka.png
thumbnail: /assets/2020/08/13/thumb.Nauseda_Lukashenka.png
categories:
 - Politika
tags:
 - Baltarusija
---
**Nausėda - Prezidentas, kuris atvedė Baltarusiją į demokratiją, Prezidentas, kuris sustabdė Astravo atominę elektrinę, Prezidentas, kuris sutramdė Putiną - argi gaila už tokius darbus būtų skirti Taikos Nobelio premiją? Šiame komentare apie mūsų PR’erzidento PR akciją ir apie tai kas vyksta Baltarusijoje... Norėčiau pažymėti, jog šis rašinėlis su ciniška juodo humoro gaida.** <!--more-->

Suprantama gali būti, kad G.Nausėdai iš tiesų rūpi Baltarusijos žmonės. Negaliu 100 proc. atmesti šios tikimybės. Ir visgi, laikau ją mažai tikėtina. Mano nuomone, tai ką dabar daro G.Nausėda - jo politinio PR'ezidentavimo logiškas tęsinys. Bet pradėkime nuo pradžių, o pradžioje buvo ... Narkevič.

![](/assets/2020/08/13/narkevic.jpg)

Senai, labai senai (dar tais laikais kai nebuvo COVID19) Karbauskis paskyrė Jaroslav Narkevič susisiekimo ministru tam, kad pats išsilaikytų valdžioje. Skvernelis teikė šią kandidatūrą G.Nausėdai, kuris apsimesdamas neutraliu Prezidentu ir besivildamas, jog S.Skvernelis prisiims atsakomybę už Vyriausybės veiklą, skyrė Vyriausybę tokią, kokia ji buvo teikiama. Nereikia būti politologu, ar šiaip kokiu proto bokštu, kad skiriant J.Narkvevič nekiltų klausimų, ypač po to, kai iš posto buvo išguitas geras auditorius - R.Masiulis.

J.Narkevič, ko gero kaip ir buvo galima prognozuoti, šuoliavo nuo vienos balos ant kitos, nuolat aptaškydamas S.Skvernelį. Bet ko nepadarys Premjeras dėl koalicijos tvarumo. [Žodžio žmogus gi...](https://www.delfi.lt/news/daily/lithuania/skvernelis-ivardijo-konkrecia-diena-kada-trauksis.d?id=81149757) Nausėda pyksta, širsta ir rėkauja - ministras J.Narkevič turi trauktis... O Karbauskis su Skverneliu ko gero patyliukais juokiasi: “rėkauk tu, rėkauk, savo baltuose rūmuose“. Prezidento prestižas, jau ir taip apgadintas, kad nepavyksta Karbauskio su Landsbergiu susodint prie bendro derybų stalo „Už Lietuva Vyrai“ tsakant... išvis krenta į bedugnę. Neįpratęs prie tokių nesėkmių banko PR’čikas, ko gero net į depresiją panirtų, o dar Berniuko istorija, karantinu metu žmonės net [PR’ezidento paiešką paskelbė](https://lnk.lt/video/kk2-kur-dingo-prezidentas/91328)... ko gero G.Nausėda kalbėjosi su knygomis ir meditavo.

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/gjp0IZe7euY " frameborder='0' scrolling='no' allowfullscreen></iframe></div>


Na bet kai praėjo ūmus depresijos priepuolis, trenkė pagaliau ranka į stalą (stalui nieko nenutiko), o va šalia stalo buvę [prezidento patarėjai išsilakstė iš prezidentūros](https://www.15min.lt/naujiena/aktualu/lietuva/paaiskejo-trys-nauji-g-nausedos-vyriausieji-patarejai-56-1338362). Moteris atseit netinkama darbui, nes negali atsiduoti jam (darbui) visą savo laiką, matai sugalvojo turėt vaikų, prioritetai ne tie... Ne laiko trūkume, čia esmė, kur kas greičiau, buvo nuspręsta taisyti įvaizdį, rasti ambicingesnius, agresyvesnius žmones.  

STT ir FNTT, likus mažiau nei pusmečiui prieš Seimo rinkimus, pradeda kratyti SAM. Politinis spaudimas? Oi ne! Tiesiog kažkas negavo saldžių koronos pandemijos vaisių, milijonai visiems turi byrėti, kurie prie lovio prieina - tad tikėtina pasiskundė... Betvarkė viešuosiuose pirkimuose - sena naujiena. Apie ją, Valstybės kontrolierius giedojo, giedojo, kol Nausėdai tos giesmelės atsibodo, ten matai irgi ambicingensių žmonių reikia... STT ir FNTT ko gero galėtų viešiesiems pirkimams atskirą departamentą steigti ir darbo turėtų dešimtmečiui, net gal Lukiškes vėl panaudotume :) Bet šis sutapimas super proga naujai PR'ezidentūros PR komandai!

Štai PR’ezidentas vėl turi progą: išeina ir trenkia antausi Monkevičiui - kaip tu žabaltį nieko nepadarei per du metus? Tarsi Petrauskienės pakaitalas kada nors ar ką nors norėjo daryti ar žadėjo darysiąs. Senukas buvo paskirtas tam, kad nuraminti mokytojus ir palaidoti Masiulio pradėtus auditus, juk niekam tie FNTT ir STT vizitai nepatinka, o kai nėra auditų, nėra išvadų, tada nėra ir FNTT vizitų. Ramus gyvenimas.

Nausėda išsitraukia buožę ir tvoja Verygai, kaip tu Barsuk, apsimetinėji, kad nežinai ką daro viceministrė? [Anuka marš grįžk iš atostogų](https://www.delfi.lt/news/daily/lithuania/nauseda-vel-ragina-veryga-baigti-atostogas-laukia-atsakymu.d?id=84938301)! Skęstą serveriai, savaite esame be e-sveikatos? Kur ministras? [Anuka marš čia](https://www.15min.lt/naujiena/aktualu/lietuva/prezidentas-apie-registru-centro-problemas-r-sinkeviciaus-atostogos-netoleruotinos-56-1353586), tarsi ministras pats tuos serverius ten krapštytų...

Tauta vėl myli PR’ezidentą, pagaliau parodė esąs „vyras“, turi Stalino kumštį (arba kiaušius?), įves tvarką!  Huuurrraaaa, bet pyst, Verygos atsakymas: „eik tu ... nenutrauksiu savo atostogų“. Prisimenat [prezidentūra gyrėsi, kad JIE sutvarkė SAM ne-veikusį krizių centrą](https://www.lrt.lt/naujienos/lietuvoje/2/1156827/prezidentura-ekstremaliuju-situaciju-operaciju-valdymo-centre-dirba-4-kariskiai)? Tai va dabar Veryga mesteli atgal, viską patys matėt :), ko tylėjot? Ir Veryga teisus. Monkevičius irgi vožteli atgal Prezidentui, kuris nelabai ministravimo mėnesius suskaičiuot tesugeba.

Prie visų šių fiaskų prisideda tai, jog po Nausėdos kreipimosi į ES tarpininkauti su Latviais dėl Astravo ir šiaip... Astravas....  vėl Nausėda grimzta į depresiją...

Ir štai, Baltarusijoje rinkimai. Rezultatai tokie, kokius ir buvo galima numatyti. Absoliučiai nieko netikėto, netikėtas tik tautos pasipriešinimas. Jeigu jau vietinėje politikoje esu nulis, tai bent jau tarptautinėje arenoje gal pasiseks? Ir štai stoja Nausėda prieš kameras ir aiškina, kad siūlo trijų punktų planą Batkai, t. y. kaip jam nutraukt savo diktatūrą :D Dievažin, norėčiau pamatyt Batkios veidą ir tą juoko priepuolį, kurį jam sukėlė Nausėdos kalba.

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/q7MipkI-QEM" frameborder='0' scrolling='no' allowfullscreen></iframe></div>

Kuo grasina Nausėda? Jeigu Batkia nesitrauksi gražiuoju, nu... mes tau.... mes tau.... mes tau SANKCIJAS įvesim :D Visa ES tau SANKCIJAS ives.

ES reakcija į Nausėdos ir Dudos ir dar velniai žino ko iniciatyvas... „Ok, ok, tebūnie, surengsime mes užsienio reikalų ministrų posėdį. Situacija nėra tokia, kad Merkel ir co. čia vargintųsi. Visi ir taip nuo COVID pavargę. Bet kad jau rėkaujat...“. Vadovų tarybos posėdžio nebus, penktadieniui numatytas tik užsienio reikalų ministrų posėdis, o [Vengrija jau pareiškė - SANKCIJOS? Oi neeeeeee....dialogas su Batkia, kaimynai gi](https://www.rferl.org/a/despite-minsk-crackdown-hungary-says-eu-should-pursue-dialogue-with-belarus/30781872.html).

![](/assets/2020/08/13/two_dictators.jpg)

Ir sankcijos kam? Eksportas iš ES į Baltarusiją mažas, pagrindinės eksportuotojos Lenkija, Lietuva, Latvija. Kur kas svarbiau, nei eksportas, tai Lietuvių ir Latvių įmonėms - Baltarusijos tranzito verslas. ES uždarys sienas, kad Baltarusija nebegalėtų gabenti savo siuntų? Nejuokinkit! Ką reiks daryti Klaipėdos uostui? Prisimenat Klaipėdos meras - Nausėdos draugelis. O Latviai ko gero to ir telauktų, kad LT paskelbtų kokią tai blokadą, Ventspilis is open 24/7 :). Taigi sankcijos bus, nes jos neskauda ES, Vokietijai, tik jos bus silpnos, nutaikytos į aparačikus... ir mažai veiksmingos. Pro forma - taip sakant.

Tuo tarpu Minske omoninkai muša visus kas pakliūva po ranka; vyrai, moterys, žurnalistai...,  nuostabi proga, tvirtinti savo kaip politiko reitingus vyriausiam šalies PR’čikui. Surenkime diskusijas Prezidentūroje, pakalbėkime, pasitarkime, kaip čia galima padėti... juk žmonių teisės!!!

Tik va žmonių teisės čia ne prie ko. Brutuali tiesa, ko gero to, kad Nausėda ir TS-LKD mato galimybę, arba tikisi, antrojo Maidano, revoliucijos, rėžimo pasikeitimo. Tai sukurtų mums, kaip NATO šaliai, papildomą buferinę zoną, o su nauja Prezidente, gal net pavyktų susitarti, jog TS-LKD pravalas - Astravas, taip iš esmės ir nebūtų pajungtas? Žmonių teisės? Oi nejuokaukit! Pragmatiškumas, pasakyti toks vienas jaunas socdemas...

Kur buvo Prezidento požiūris į žmonių teisės, kai Kinija uigūrus grudo į traukinius ir vežė į "perauklėjimo isntitucijas" = koncentracijos stovyklas? Kur Prezidento žmonių teisių reikalavimas, kai paaiškėjo, kad tie uigūrai verčiami gaminti veido kaukes, kurias dabar visi naudojame, fabrikuose per prievartą? Kur buvo žmonių teisės, kai Graikijoje ir Italijoje pergrūstose pabėgelių stovyklose kentėjo ir iki šiol kenčia karo pabėgėliai? Priimkime 1000 pabėgelių? Oi neeee.... Padėkime Graikams? Oi neeeee....  Siekime, kad ES inicijuotų sankcijas Kinijai dėl Hong Kongo, uigūru? Sankcijos Kinijai? Oi neeeee... čia gi viaaaaarslas ir investicijos...
LGBTQ teisės Lietuvoje? Ai velniop tą pažadą bent ženkliuką įsisegt, JAV judėjimai prieš rasizmą ir policijos smurtą  - PR’ezidentui atostogos Nidoje svarbiau...

Būkime biedni, bet teisingi. Paspardyti Lukašenką galime tik todėl, kad tai ant žemės gulintis pijokelis. Nei mūsų ekonomika, nei ES reikšmingai nepriklauso nuo Baltarusijos. Mobilumo paketas mums skaudės labiau... Žmonių teisės PR’ezidentui, tik galimybė pasirodyti, patenkinti savo narcizišką polinkį dėmesiui ir tiek.

# Tai kaip su Baltarusija?

Galimą būtų pripažinti teisėta prezidente - S. Tichanovskaja. Skatinti ją grįžti ir tęsti kovą Minske, net žinant, ką tai reiškia. Kiek tai realistiška? Visiškai ne, ji neaukos savo, savo vaikų ar artimųjų gyvybės dėl šalies. Gal ir suprantama, nes politinio užnugario šalyje ji neturi. Revoliucija be lyderiu nebus sėkminga. Bet panašu, jog Žana D'Arc iš jos nesigaus.

Tikrai norime reoviliucijos, kad baltarusiai sikiltų? Tada kraujas turi pradėti lietis Minske, su ar be ES/JAV pagalbos, tam, jog sukiltų vis daugiau Baltarusijos gyventojų. Nes tik jų pyktis gali privesti prie Lukašenkos pasitraukimo (antrojo Maidano). Nesmagi, bet tiesa. Kad ir kas šaudė Maidane į protestuojančius, prisidėjo prie Maidano sėkmės. Bet kyla klausimas - ką darys Putinas? Leisis, kad buferio zona sumažėtų? Kad Baltarusija 203x metais taptų NATO nare, [nepaisant vakarų pažado Gorbačiovui, kad NATO nesiplės į rytus nuo Vokietijos](https://nsarchive.gwu.edu/briefing-book/russia-programs/2017-12-12/nato-expansion-what-gorbachev-heard-western-leaders-early#.WjAX9r_XxYI.twitter)? Nemanau -  nes tai būtų šlapias skuduras jam į veidą, taigi tikėtina kad vėl turėsime užšaldytą karą ir Donbase ir Baltarusijoje. Taigi dar daugiau kraujo... Bet ar to norės NATO? Vokiečiai? Dar vienas galvos skausmas rytuose? Oi ne...

O ir vargu ar Nausėda norėtų karo, juk tada į Lietuvą gali pradėti plūsti pabėgeliai. Negi tada tektų eiti ir prašyti ES pagalbos, juos visus paskirstyti, nes koks milijono karo pabėgelių centras šalia Vilniaus Lietuvai būtų per daug? Bet kaip tada paaiškinti, kodėl anksčiau atsisakėme padėti Graikijai, Italijai, o dabar norime, kad mums padėtų? Ne, karas ne opcija.

Kuo viskas baigsis - ko gero niekas negali pasakyti, bet jeigu reiktų spėti, tai sakyčiau perpildytas kalėjimais, nedidelėmis sankcijomis Baltarusijos vidaus reikalų ministrui ir kitiems aparačikams ir tiek... deja.
