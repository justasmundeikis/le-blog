---
title: Kuodžio libertarinės nuomonės kritika
date: 2021-03-05 18:00:00 +03:00
author: Justas Mundeikis
layout: post
comments: true
citation: true
image:  /assets/2021/03/05/ban.jpg
thumbnail: /assets/2021/03/05/thumb.ban.jpg
categories:
  - Socialinė politika
tags:
  - Socialinė politika

---

**Raimondas Kuodis pasidalino įdomia kritika, ar kad ir kaip tą nuomonę be pavadinti, esą,  Lietuvoje reiktų padėti tik "darbštiems" ir tikriems "bedarbiams", o ne remti visus tris kvadrantus, nes tada liktų tam vienam kvadrantui (darbštūs + tikri) daugiau pinigų... Raimondas net nubraižė gražią matricą. Šiame trumpame komentare - apie tai, kur mano nuomone klysta LB valdybos pirmininko patarėjas.**<!--more-->

Savo Facebook paskyroje R.Kuodis pasidalino [šiuo įrašu](https://www.facebook.com/raimondas.kuodis/posts/4078618425482926)

![](/assets/2021/03/05/kuodis.png)

# Kritika

Kas seka R.Kuodį turėjo būti pastebėję Raimondo nuolatinį norą viską abstrahuoti / makroekonomizuoti. Modeliai savaime nėra blogai (kaip ir ant servetėlių atliekamos KNA...), tik blogai, kai tie modeliai nepaaiškina realybės, o tik ją iškreipia ir veda prie klaidingų išvadų. Dar blogiau, kai tokius modelius naudoja ne koks pirmo kurso bakalauro studentautas ar LLRI profanas, o profesorius ir LB valdybos pirmininko patarėjas, nes tada nemaža dalis skaitytojų pasitiki autoritetu. Todėl matydamas tokius "modelius" negaliu nereaguoti ir noriu pateikti savo kritiką.

Mano nuomone, Raimondas eilinį kartą pademonstruoja, jog yra "sotus" (nepradėsiu diskusijos apie tuos LB (galimai) subsidijuojamus  kotletukus) [=ne empatiškas] ir ne kairių, kaip ne kurie jo skaitytojai mano, o libertarinių pažiūrų ekonomistas. Nors gal čia nuo nuotaikos priklauso (arba visgi tų kotletukų)?

![](/assets/2021/03/05/meatballs.jpeg)

## Hayekas Kuodyje?

Raimondo pateiktoje "analizėje" dominuoja liberatrinės ekonominės doktrinos ideologija - individualizmas. Žmogus, *homo economicus*, kuris yra laisvas ir priima laisvus sprendimus, optimizuodamas iš visų jam galimų (ekonominės aibės pasirinkimo rezultatų) rinkinių.

Leiskite priminti, jog empirinio libertaro Hayek visuomenės teorija remiasi trejais elementais: **individualios laisvės** pirmenybe, rinkos mechanizmo pranašumu ir prielaida, jog socialinio teisingumo siekis yra žalingas, nes siekiant lygybės, bus sunaikinama arba apribojama individo laisvė. Hayek sampratoje, teisinga arba neteisinga yra tik tai, kas yra **tiesioginė individo** ar visuomenės **veikimo** ar neveikimo pasekmė. Tačiau Hayek taip pat pabrėžė, jog redistribucijos vengimas neprieštarauja nuostatai, jog valstybė privalo padėti susiduriantiems su **ekstremaliu skurdu ar badu**.


Kažkodėl "Tinginys" ir "Darbštus"  kategorijose matau būtent tai - empirinį libertarizmą, nes daroma prielaida,  jog arba žmogus yra tinginys ir pagalbos nenusipelno, arba ne tinginys ir jeigu nedirba šešėlyje - pagalbos nusipelno.

![](/assets/2021/03/05/matrica.jpg)

Todėl žemiau argumentuosiu, kodėl Raimondo taikomas generalizavimas yra klaidingas. Ir parodydamas, kad šis generalizavimas yra klaidingas, iš esmės paneigiu, paties modelio taikymo viešajame diskurse galimybes. Kai randi bent vieną išimtį iš taisyklės - griuva visas teorinis konstruktas ir kartu su juo darytos išvados. Na bent jau tai vadinama mokslu...

## Tinginys+bedarbis

"Tinginių" kategorija suponuoja, kad žmonės yra **laisvi** rinktis, ir pasak Raimondo, šie **laisvai renkasi** būti vargšais (*Poor by choice*). Man kyla abejonių, ar žmogus, kuris turi priklausomybes nuo alkoholio ar kitų svaigalų, yra iš tiesų LAISVAS? Jeigu jis laisvas rinktis, kodėl tada atsisakyti priklausomybių yra taip sunku? Kodėl priklausomybės tada yra "F10.2 Psichikos ir elgesio sutrikimai dėl alkoholio vartojimo, priklausomybės sindromas" [tarptautiniame **ligų** klasifikatoriuje](http://ebook.vlk.lt/e.vadovas/index.jsp?topic=/lt.webmedia.vlk.drg.icd.ebook.content/html/icd/ivadas.html)? Pasirinkimas - liga? Atsibundu, pasirenku, šiandien esu priklausomas nuo alkoholio, rytoj atsibudęs priimsiu naują sprendimą? Ko gero nelabai.

Nors ne ligų klasifikatoriuje (nors gerai paieškojus irgi ko gero galima rasti), tai socialinių bei emocinių gebėjimų neturėjimas, kuris nesusiformavo vaikystėje (~? TLK - ELGESIO IR EMOCIJŲ SUTRIKIMAI, PRASIDEDANTYS VAIKYSTĖJE IR PAAUGLYSTĖJE (F90-F98)). Ar vaikas, kuris užaugo socialinio užribio šeimoje, kuriam vaikystėje tėvai, artimieji, nepadėjo suformuoti socialinių įgūdžių -  gali laisvai rinktis savo elgesį, kai šis žmogus suauga? Abejoju. Požiūris į gyvenimą, socialinius santykius, emocinius santykius yra formuojamas vaikystėje, o ne pasiekus 18 metų ir patekus į darbo rinką.

Taigi, jau mažiausiai DVI kategorijos "tinginių", kurie neva **renkasi** būti vargšais. Ar galime šias dvi kategorijas priskirti *tinginys+tikras* kvadrantui? Manau, kad ne. Ar jiems turi padėti valstybė remdama juos socialiai bei teikdama socialines / psichologines paslaugas, manau kad taip.

Ar yra įmanoma kategorija "tinginių", kurie turi visus socialinius įgūdžius, bet renkasi nedirbti? Manau kad taip. Tik nemanau, jog tai tinginiai.

Lietuvoje yra nemažai vienišų tėvų, kurie augina vaikus ir kurių gaunamos socialinės pašalpos + socialinis būstas + komunalinių įmokų lengvatos viršija sumą pinigų, kuriuos jie uždirbtų dirbdami pvz. kasininkais ar valytojais (ir gaudami MMA arba artima MMA atlyginimą). Ir būkime biedni bet teisingi - dažniausiai tai vienišos mamos.

Užmeskime akį į didelio materialinio nepritekliaus lygį 2019 metais Lietuvoje, kurį aš pavadinčiau tikruoju absoliutaus skurdo rodikliu. (daugiau apie materialinį nepriteklių daugiau [čia](https://lithuanian-economy.net/2019/04/17/ekonomisto-komentaras-kaip-elitazzz-nebemato-realybes/) ir [čia](https://lithuanian-economy.net/2018/04/16/materialinis-nepriteklius-lietuvoje-2017/))

Taigi, Lietuvoje beveik 18% namų ūkių, kuriuose gyvena vienas saugęs su vienu ar daugiau vaikų, patiria didelį materialinį nepriteklių.

![](/assets/2021/03/05/lsd_lietuva_mat_dep_hhtype_bar.png)


Be to, dar klausimas, o kur palikti be priežiūros mažamečius vaikus?

GPM lengvata auklėms vargu ar čia padeda. Paliksi vaikus vienus namuose - atims vaikus. Net prieš COVID pandemiją, vaikų darželiai, lopšeliai ir mokyklos neteikė pakankamos pasiūlos, jog dirbanti vieniši tėvai galėtų ryte nuvesti ir tik po darbo pasiimti savo atžalas. Tokia mama gali nuspręsti, jog jai geriau su gyventi su socialine pašalpa ir pačiai prižiūrėti vaikus, nes pinigų auklei ir taip nėra (dar kartą: ~kone pas penkta tokia šeima gyvena ir taip skurde!).

Ar tai geriausias sprendimas vaikams? NE! Vaikams reikia jų amžiaus vaikų specializavimosi, bet čia ne mamos kaltė, o mūsų kaip visuomenės, jog nesugebame užtikrinti reikiamų socialinių paslaugų pasiūlos. Kita vertus, ko stebėtis su ~30% mokesčių ir BVP santykiu?

Tad grįžkime prie klausimo: ar tikrai tokia vieniša mama su mažamečiais vaikais yra **LAISVA**, priimti geriausius spendimus jos vaikams? Skurde gyvenantys namų ūkiai vargu ar yra tokie laisvi, kaip leistų suprasti Raimondo grafikas.

O ar yra tų tinginių-tinginių, kurie turi visus socialinius įgūdžius, gali ir geba dirbti darbo rinkoje paklausią profesiją, bet nedirba, nes tiesiog, taip patogiau, pakanka? Galbūt yra, bet klausimas kiek būtent? 100? 200? Atsakymo nežinau, bet vargu ar žino ir Raimondas, nubrėždamas šį kvadrantą **tokio pat dydžio, kaip visus kitus**...

Apibendrinant: Raimondo suponuojami "tinginiai" ko gero dauguma atvejų nėra tinginiai **laisvu** pasirinkimu, o nedirbantys dėl tam tikrų priežasčių. Todėl jų įvarinimas *Poor by choice* - yra ne kas kita, bet libertatinės ideologijos indoktrinacija ir šių žmonių problemų permetimas tik jiems patiems, ignoruojant mūsų, kaip visiuomenės atsakomybę už mūsų visuomenės narius. Bet aišku, kam rūpi tie "niuansai"?


## Darbštus+Apsimetęs

Nors Raimondo grafike "Darbštus" ir "Apsimetęs" kvadrantas suponuoja tik fiktyvius bedarbius, kurie registruoti Užimtumo tarnyboje, o neoficialiai dirba, taip ši kategorija nusipelno netekti visų socialinių garantijų, nes ko gero dauguma atvejų, tai tiesiog vagys, visgi šioje vietoje norėčiau pakalbėti apie artimą šiai kategorijai asmenų grupę, kuri galimai irgi patektų pagal Raimondo mąstymą į šį kvadrantą - asmenys slepiantys pajamas nuo antstolių.

Pakalbėkime apie antstolių išskaičiavimus

Jeigu darbo pajamos yra MMA arba mažesnės, antstoliai gali išskaičiuoti 20% pajamų, jeigu keli antstoliai, maksimali suma - 30%. Sumai virš MMA - 50%! Faktiniai pragyvenimo kaštai ir poreikiai? Pfffff....

Žemiau pateikiu lentelę, kurioje taikomas maksimalus išskaitymas (30%) sumai iki MMA, ir 50% sumai virš MMA. Tai pavadinu baziniu scenarijumi. Papildomai pateikiu 3 eilutes, kurios atspindi namų ūkio įplaukas, kai juose gyvena vienas suaugęs ir du vaikai ir gaunami vaiko pinigai plus vidutiniai alimentai.

<table style="border-collapse:collapse;border-spacing:0" class="tg"><thead><tr><th style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">Scenarijus</th><th style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">Kategorija</th><th style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">MMA</th><th style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">Tarpinis</th><th style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">VDU</th></tr></thead><tbody><tr><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal" rowspan="4">Bazinis</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">Bruto</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">642</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">1083</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">1524</td></tr><tr><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">Neto</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">468</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">719</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">970</td></tr><tr><td style="border-color:black;border-style:solid;border-width:1px;color:#fe0000;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">Antsoliai (30%, 50%)</td><td style="border-color:black;border-style:solid;border-width:1px;color:#fe0000;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">-141</td><td style="border-color:black;border-style:solid;border-width:1px;color:#fe0000;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">-266</td><td style="border-color:black;border-style:solid;border-width:1px;color:#fe0000;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:middle;word-break:normal">-391</td></tr><tr><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">Lieka</td><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">328</td><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">453</td><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">579</td></tr><tr><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal" rowspan="3">Vienišas + 2 vaikai</td><td style="border-color:black;border-style:solid;border-width:1px;color:#009901;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">Vaiko pinigai (2x70)</td><td style="border-color:black;border-style:solid;border-width:1px;color:#009901;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">140</td><td style="border-color:black;border-style:solid;border-width:1px;color:#009901;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">140</td><td style="border-color:black;border-style:solid;border-width:1px;color:#009901;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">140</td></tr><tr><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">Alimentai (2x200)</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">400</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">400</td><td style="border-color:black;border-style:solid;border-width:1px;font-family:Arial, sans-serif;font-size:14px;overflow:hidden;padding:10px 5px;text-align:left;vertical-align:middle;word-break:normal">400</td></tr><tr><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">Lieka</td><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">868</td><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">993</td><td style="border-color:black;border-style:solid;border-width:1px;font-family:Arial, sans-serif;font-size:14px;font-weight:bold;overflow:hidden;padding:10px 5px;text-align:left;vertical-align:top;word-break:normal">1119</td></tr></tbody></table>

Jeigu man kas nors iš Seimo narių, arba kad ir Lietuvos Banko valdybos, logiškai paaiškins, kaip vienam asmeniui gyvenančiam Vilniuje, Kaune, Klaipėdoje ir uždirbančiam MMA nepažeidžiant šio asmens orumo išgyventi iš **328**€ per mėnesį - būsiu labai dėkingas. Net iš tarpinio varianto **453**, dar abejoju, ar galima oriai gyventi.

Tikėtis, kad mažas pajamas gaunantys, nebandys slėpti pajamų nuo antstolių ir dirbti šešėlyje - yra tiesiog idiotiška. Bet ar žmonės kalti, jeigu valstybė naikina jų orumą?

Jeigu antstoliai išieško pinigus iš vienišos mamos / tėvo su dviem vaikais, tai dar šiaip ne taip situaciją gelbsti gaunami alimentai. Bet ką daryti pvz., tiems vienišiems tėvams, kuriems jų ex alimentų nemoka? Tau antstoliai pinigus išskaičiuoja, alimentų negauni ir lieki, pvz., su dviem vaikais ir **468** (=328+140) eurais.

Ar tokia kategorija "Darbštus" ir "Netikras" irgi yra neremtini?  Patys kalti, kad turi skolų? Ech ir vėl tie niuansai...


# Ir pabaigai...

Raimondas braižo matricą, kurią sudaro dvi kategorijos, su dviem sub-kategorijomis, tačiau net pats Raimondas pripažįstą, kad tinginys+apsimetęs kvadrantas  - neegzistuoja. Kitaip tariant, Raimondo schemoje, o t.y. Raimondo teoriniame modelyje - egzistuoja neegzistuojanti būsena.

Ko vertas toks modelis?
Sakysite priekabiauju? Taip! Bet čia ir esmė, kad ekonomistai, turėtų gerbti save ir "nepublikuoti" realybės abstrakcijų (=modelių), kurie su realybe nesuderinami, kurie fundamentaliai klaidingi ir kuriuos paanalizavus, jie pradeda byrėti.

Labai norėčiau palinkėti, kad ateityje profesorius ir [LB valdybos narys, uždirbantis 12 tūkstančių eurų bruto](https://www.lb.lt/lt/informacija-apie-darbo-uzmokesti), būtų labiau empatiškesnis ir tikslesnis dėstydamas savo mintis.

Pabaigai palieku Albert Camus citatą:

>"Gana ilgai skurde gyvenęs žmogus tampa jautrus" (S.Bakewell cit. A.Camus, Egzistencialistų kavinėje, p.168)
