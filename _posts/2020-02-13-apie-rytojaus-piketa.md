---
title:      Apie rytojaus Pietų pertraukos piketą
date:       2020-02-13 12:00:00 +02:00
author:     Justas Mundeikis
comments:   true
citation:   false
permalink:  /2020/02/10/apie-rytojaus-piketa/
image:      /assets/2020/02/13/3.png
thumbnail:  /assets/2020/02/13/thumb.3.png
categories:
  - Pilietiškumas
tags:
  - Pilietiškumas
  - Viešasis sektorius
  - Pietų piketas
---

**Norėjau trumpai paaiškinti, kodėl einame rytoj piketuoti ir replikuoti į kai kuriuos komentarus, kurių susilaukė šis kvietimas mokytojų grupėse. Piketas nėra už mokytojus, bet UŽ VISĄ VIEŠĄJĮ sektorių ir prieš bankų ir PR’čikų kišimąsį į viešojo sektoriaus politikos formavimą Lietuvoje.**<!--more-->

# Ištakos
Viskas prasidėjo nuo to, kad eilinį kartą Ž.Mauricas kalbėdamas delfi.lt laidoje pritauškėto absoliučias nesąmones. Kadangi Lietuvoje mokytojų ir VDU santykis jau viršija Suomijos mokytojų ir Suomijos VDU, esą atlyginimai mokytojų jau pakankami, ir dabar „prestižine profesija – mokytojas“ turi būti siekiama kitais būdais, nebe finansiniais.

Šias bei kitas Ž.Maurico išvadas išanalizavau sekmadienio [blogposte](http://lithuanian-economy.net/2020/02/09/banko-prcikas-mauricas-debunked), kuriame ir kviečiau mokytojų PS padaryti akciją ir eiti pagerbti mirusias vyr. ekonomisto smegenis, nes joks sveiko proto žmogus, ką jau bekalbėti apie ekonomistą, ir ką jau bekalbėti apie daktaro laipsnį apgynusį ekonomistą, tokių dalykų nekalbėtų.

# Švietimo PS pasuoja

Blogpostas ir kvietimas į piketą buvo pasidalintas masiškai. [15min.lt](https://www.15min.lt/naujiena/aktualu/nuomones/justas-mundeikis-ar-mokytoju-atlyginimai-tikrai-jau-pakankami-atsakymas-dr-z-mauricui-18-1273906) perspausdino mano komentarą, delfi.lt irgi netrukus turėtų jį dar įkelti. Reakcija iš švietimo profesinių sąjungų – 0! Tai, jog tokia Ž.Maurico kalba kenkia prasidedančioms mokytojų kolektyvinės sutarties deryboms, profesinių sąjungų atstovams nė motais.

![](/assets/2020/02/13/smm.png)

Galiu tik pasidžiaugti, jog prie piketo jungiasi PS „Solidarumas“ bei įrašu pasidalino ir galimai prisijungs [„Paskutinio prioriteto“ dėstytojai](https://www.facebook.com/PaskutinisPrioritetas/).

# Plakatai

Piketuosime su šiais plakatais, kuriems karkasus jau spėjau pagamint. Kažkaip nemanau, kad rankose laikyti lapus yra patogu...

![](/assets/2020/02/13/karkasai.jpg)

![](/assets/2020/02/13/1.png)

![](/assets/2020/02/13/2.png)

![](/assets/2020/02/13/3.png)

![](/assets/2020/02/13/4.png)

![](/assets/2020/02/13/5.png)


# Prie piketo dar gali prisijungti 11 asmenų

Leidimas piketui gautas iš Vilniaus savivaldybės. Galime susirinkti ir piketuoti 15 asmenų.  Šiuo metu užsiregistravusių  su manimi yra 4. Taigi dar iki 11 gali ateiti. Tad kas pritariate, jog

* jog būtina atkreipti visuomenės dėmesį į klaidingą praktiką, jog privataus kapitalo (savo interesų turintis) verslas formuoja opiniją dėl viešojo sektoriaus Lietuvoje;
* jog dr. Žygimantas Mauricas (kaip ir kiti bankų PR’čikai) kalbėdamas viešai, tam deramai nesiruošia ir tokie jo (jų) kalbėjimai kenkia visuomenei, nes padeda sukurti klaidingą suvokimą apie realybę (alternatyvius faktus);
* jog žiniasklaida Lietuvoje, kuri naudojasi „nemokamais“ ekspertais, nesuvokia, kad pati tampa priemone savo tikslų siekiančiam verslui. Verčiau žiniasklaida pati užsiaugintų „raumenis“ (smegenis) ir nesinaudotų kvestionuotinų ekspertų nuomone, arba bent jau gebėtų ją kritiškai vertinti,

registruokitės čia - [nuoroda](https://forms.gle/isUGHq2AJ5ZaCb7M6) ir ateikite!!!

Visa info apie piketą - [čia](http://lithuanian-economy.net/2020/02/10/kvietimas-pietu-pertraukos-piketas)


# Replika mokytojams

Gavau persiųstus komentarus į šį piketą iš įvairių Facebook „mokytojų“ grupių. Labai dažnai šis kvietimas susilaukė kritikos, esą šiuo piketu *tyčiojamasi* ir **kaip gali mokytojai toleruoti patyčias** ir t.t.

Mano atsakymas - visu pirma, tai turėkite sveiko humoro ir sarkazmo jausmą. Visu antra - jeigu Ž.Mauricas yra Luminor veidas Lietuvoje, jis atstovaują banką, kuris kišasi į viešojo sektoriaus politikos formavimą. Tai ir einame piketuoti prieš Ž.Maurico (o ne kokio Antano Antanaičio) ir banko veiklą.

Be to, tokios Ž.Maurico kalbos literaliai *tyčiojasi* iš mokytojų, kurių dalis akivaizdu to nesupranta ir toleruoja. Dar galiu pateisinti religijos mokytojus, kurie, kai jiems trenkia į vieną skruostą, gali atsukti ir kitą, bet kur visi kiti mokytojai???

Yra toks posakis: *įleisk kiaulę į bažnyčią, tai ji ir ant altoriaus užlips*. Būtent tai, privataus kapitalo atstovai ir daro. Bankų PR’čikai yra nuolatiniai ne tik delfi, 15min, LRT pašnekovai, bet nuolat yra kviečiami ir į Seimo bei Vyriausybės posėdžius, komisijas. Spėkite, kieno interesus ir kokią ideologiją, jie ten atstovauja?

**Norite geresnių sąlygų, turite už tai kovoti! Nes kaip matote, net PS atstovai, nelabai ketina už Jus tai daryti!**
