---
title: Atsakymas videokomentaro kritikams
date: 2021-02-11 09:00:00 +02:00
author: Justas Mundeikis
layout: post
comments: true
citation: true
image:  /assets/2021/02/11/Rage_face.png
thumbnail: /assets/2021/02/11/thumb.Rage_face.png
categories:
  - Politika
tags:
  - LSDP
  - Kairioji politika

---

**Aš labai džiaugiuosi, kad mano 38 min tirada apie socialdemokrato kovą su vidiniais demonais susilaukė tokios gausos kritikos bei įžvalgų. Mielai į kritiką, kurią radau Facebook'e paskyroje atsakysiu, bet prieš tai norėčiau paaiškinti, kodėl pasirinkau tokį video-komentaro stilių.**<!--more-->


# 38 minučių "katorga"

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/rWhuW5AbiS0"  frameborder='0' scrolling='no' allowfullscreen></iframe></div>

# Apie video komentaro idėją

Suprantama galima surašyti 500 žodžių, manding gal ir trumpesnę, kritiką, apie socialdemokrato šauksmą stot į kovą ir nepasiduot. Be humoro, be lašelio cinizmo ar sarkazmo. Tiesiog išleist tikrą spaudos pranešimą. Na arba galima į tai pasižiūrėt kiek meniškiau. Aš pasirinkau improvizuojamos kritikos žanrą, neturėjau skripto, o tiesiog skaičiau tekstą ir garsiai mąsčiau, reflektavau ir kritikavau. Turinio mažiau, daugiau mano antakio kilnojimo, daugiau emocijų.

![](/assets/2021/02/11/eyebrow.png)

Su savo blog'u nuolat eksperimentuoju ir nežinau kur nuves tie eksperimentai. Žinau tik tiek, kad darau tai, kas man patinka, kaip man patinka (absoliutus egoistas :D). Nekuriu turinio už pinigus, dėl to neturiu Patreon paskyros, nematau savo skaitytojų kaip "darbdavių", kurių lūkesčius turiu patenkinti.

# Bet grįkime prie temos...

Socialdemokratas stoja plaut partijos mundurų, viešai, per nacionalinio transliuotojo tinklapį, čia ne koks delfi ar 15min. Atitinkamai mano lūkesčiai auga, aš tikiuosi prasmingo, gilaus, įžvalgaus teksto. Ir taip aš tikiuosi iki paskutinės detalės nuglūdinto teksto. MADE IN GERMANY - *style*. Tad ar buvo galima kritikuoti tik turinį (atitinkamai dėl turinio nebuvimo, tilpt į 500 žodžių - taip), bet aš pasirinkau kritikuoti turinio nebuvimą ir visą literatūrinį "šedevrą" visumoje, kreipiant dėmesį ir į tai, kas pas išverstaskūrius žaliuosius yra kabutinis "steikas" ir į tai, kad komentare stokojama logikos, prieštaraujama sau ir deja į tą "jus" iš mažosios.

LSDP susiduria su daug problemų, tik išorinių, tiek vidinių. Jų savirefleksija, yra būtina, jeigu partija nori judėti pirmyn. Jau vien kiek verta būtų partijos jaunimo refleksija apie tai, kaip likus keliems mėnesiams iki kadencijos pabaigos, nuo arenos yra nušvilpiamas partijos pirmininkas. Buvo būtina? Mindaugo pleistras tikrai nuims visą praėjusių rinkimų kartėli? Galios žaidimai - nieko daugiau. Bet apie griūvančius kortų namelius partijos jaunimas reflektuoti viešai nenori. Įdomu kodėl? Ach teisingai... juk kritikuoja tik žali nežalieji, nereikšmingi intelektualai ir t.t. bet tik ne darbininkų klasė, tik ne už skurdo ribos gyvenantys... kritikuoja tie "kiti". Aha, tu arba su "mumis", arba su "jais". Spėju, kad vidiniai partijos konfliktai projektuojami ant visų kitų. Arba kitaip tariant, vis dar neigimo stadija...

Ar partija išliks, mirs, atsigaus, kaip ir kodėl - gera tema išsamiam partijos veikėjo komentarui, reikalaujanti savirefleksijos, reikalaujanti įžvalgų, ką ir kaip reikia keisti, reikalaujanti partijos ateities vizijos matymo. Vietoj to, matau (komentaruose) redukcionizmą iki "rinkėjai yra durni". Gal rinkėjai ir durni, gal ir renka geresnį brandą sukurtą priešrinkiminiu laikotarpiu, bet o ką LSDP siūlo, kad rinkėjai taptų protingesni, ką siūlo, kad LSDP brand'as taptų įsimintinas, kad rinkėjai pradėtų tapatintis su LSDP siūlomais sprendimas? Tyla... ir business as usual...  toks jausmas, jog gyvenama nostalgijoje apie praėjusius buvusius gerus laikus, kai buvo laimėti rinkimai. Savaime rinkimai nesilaimi... Savaime pokyčiai nevyksta...

# Pavieniai atsakymai FB kritikams:

* "apžvalgoje užkliūna tokie dalykai kaip žodžio steikas parašymas kabutėse, arba žodžio "jūs" rašyba mažąją raide" - taip nes žr. aukščiau išdėstytas mintis

* "ant LSDP galima pagrįstai pykti, bet Mundeikis tai čia tikrai šūdą uploadino" - ant LSDP nepykstu nė kiek. Dėl videokomentaro kokybės - skonio reikalas.

* "Tiesa, iš video bet to, kad autorius piktas ant LSDP, dar sužinojome ir tai kad jis turi K. Marxo knygą." - **kritika** ir **pyktis**, yra du skirtingi dalykai. To niekada nesuprato Gintautas Paluckas, Vaidas Navickas ir visas "atsinaujinimas" bei senas / naujas "bebrynas", kuris kritiką priima kaip asmeninį puolimą, įžeidimą, o ne viešą refleksiją.

* "aš manau nereikėjo kandumo ar bandymo pašiepti, užtektų ir tiesiog komentaro į kiekvieną paragrafą... " - be sarkazmo skaityti šio funkcionieriaus "call to arms" rašliavos nelabai išėjo.

* "ne, toje vietoje jūs neturi būti rašomas didžiąja. tai nesąmonė" - gal kreipkimės į *vėl kaką*? Nes tai tikrai svarbiausia kritikos detalė...

* "dalyje tų penkių minučių kritikuojama tas pat, ką kritikuoja ir straipsnio autorius" - ko tai man atrodo nelabai...

* "Kitaip tariant, dėl partijos nesėkmių yra kalti aktyvistai ir intelektualai, o bet kokia kritika partijai tėra dešinės propaganda arba ekstremalus radikalizmas", pridėčiau, kad nesuprantu, kodėl viešieji intelektualai turi laimėti kovas dėl kairiųjų idėjų. Nei jie tam turi platformas, nei vyksta debatai. Man regis sumaišoma su tuo ką, turėtų daryti pati partija...

* "Žinoma, galbūt vertėjo šį klipą pateikti labiau koncentruotai..." -  buvusio dėstytojo yda, daug ir ilgai... plus be skripto...

* "kodėl preziumuotum, kad visi turi kem minučių ir ar manai, kad kitų podcastų internete nėra?" -  aš nepreziumuoju nieko, aš smaginausi :)

* "gal kai pradėsim kalbėti apie tai, o ką gi reikia daryti, jei norima ne vien pandemija, bet ir kitom aplinkybėm pasinaudoti kuriant kairę alternatyvą, tai ir pasirodys, kad dar vienos partijos nebus, o vienintelė išeitis - tai veikti arba šioje, arba, greičiausiai, tiesiog neveikti, kaip kad daug kas yra apsisprendęs ir maloniai sau pasilieka teisiojo kritiko likimą" -  man labai patiko. Matau čia daromą prielaidą, jog yra protinio intelekto. Iš komentuoto straipsnio, kuriame paragrafai vienas kitam prieštarauja, kuriame visuomenė skaidoma į "mus" ir "juos" nematau jokio tokio intelekto, kuris galėtų prisidėti kuriant kairę, vienijant, tobulėjant - nes jau ir dabar viskas yra tobula (išsivalėm nuo postų siekiančių kirkilų... išlikome vienintele kaire...bla bla bla... mes tobuli ir liksime tokie vieni...)

* "tiek ir tarp kritikų paplitęs nesveikai mitinis žvėris apie "rinkėjai pasirinko, rinkėjų neįtikino," kai realiai viskas yra banaliau - kuo daugiau žmonių apeini, kuo didesnį mikrofoną puti/legendą/brandą sukuri, tuo daugiau ir balsų laimi." - suprask, rinkėjai nesirenka? Užtenka apsilankyti, parodyti veidą ir tiek gana? Tikrai? Kodėl tada vieši debatai pritraukia tiek daug žiūrovų dėmesio? Priminti debatus Daukanto aikštėje ar prie Seimo? Kam juose dalyvauti politikams, jeigu užtenka apeiti bobutes?


# Na ir pabaigai

Jeigu jau kalbant apie išverstakūrinius (žali valgantys steikus ir t.t.), tai kiek reikia būti **išverstaskūriu kairiuoju**, jog dirbtum privačioje mokykloje, kuri tapatinama su mūsų švietimo sistemos griovimu ir galimybių nelygybės skatinimu? Geros darbo sąlygos? Protingi (selektyviai atrinkti) mokiniai? Mhm... pasaka... ir nieko tame blogo, kaip kažkas pasakė "vsio zakono"...

Bet gal ir nestebina tada, naudojamas pro-versliškas argumentavimas, kurį nuolat girdime viešumoje: "nekritikiuokite verslo, kol patys nesukūrėte darbo vietų..." neprimena, tekste tos dalies, kad mus kritikuoja tie, kurie iš esmės nieko nepadarė?
