---
title: "Kalėdų dovanėlė A.Dulkiui?"
date: 2020-12-27 08:00:00 +03:00
author: Justas Mundeikis
layout: post
comments: true
citation: true
image:  /assets/2020/12/27/img.png
thumbnail: /assets/2020/12/27/thumb.img.png
categories:
  - COVID19
tags:
  - statistika
---

**Apie COVID19 statiską ir sąmoningą visuomenę**<!--more-->

Lietuvos statistikos departamentas paskelbė (na gal nepaskelbė, bet šioje [statistikos lentoje galima rasti](https://osp.maps.arcgis.com/apps/MapSeries/index.html?appid=c6bc9659a00449239eb3bde062d23caa), jog teigiamų testų procentas nuo visų atliktų testų skaičiaus 2020-12-25 pasiekė net ASTRONOMINIUS **48.1%** - tai jau DAUG!

![](/assets/2020/12/27/4.png)

SAM ministras Arūnas Dulkys pamatęs tokią statistiką (Kalėdinę dovanėlę) tuoj ne tik nepaprastąją padėtį paskelbs, bet kiekvieną Lietuvį su klijais namuose asmeniškai priklijuos.

Atitinkamai sulaukiau reakcijų ir aš, kodėl [corona-stat.lt](corona-stat.lt) pateikiu klaidingus rodiklius (pas mane tik 29.6%)???

![](/assets/2020/12/27/1.png)

Čia prasideda visas įdomumas: pasirodo Statistikos departamentas teigiamų proc. skaičiuoja ne:

* teigiamų testų dalis /  visų testų skaičius = 1451/4888 = 0.296

taip būtų teisinga, tačiau vietoj to, Statistikos departamentas skaičiuoja:

* patvirtintų atvejų skaičius / visų testų skaičius = 2350/4888 = 0.481

Įprastai toks skirtingų duomenų naudojimas negeneruoja reikšmingo skirtumo...

**Patvirtintais atvejais** laikome tuos teigiamus testus, kuriems NVSC atliko epidemiologinį tyrimą, nustatė asmens lyti, amžių, kur galimai užsikrėtė ir t.t.  Šie duomenys, logiška, gali vėluoti. Tad įtariu Kalėdų dieną, NVSC pagaliau atidirbo sukauptus atvejus, tad atitinkamai patvirtintų atvejų skaičius, reikšmingai viršijo teigiamų testų skaičių.

![](/assets/2020/12/27/2.png)

Mielai parašyčiau, "Ministre, ramių švenčių", tik ir su 30% teigiamų testų santykiu, ministrui šventės ramios nebus, juolab matant, kaip mes sugebame laikytis "karantino", galime tikėtis su 7-10 dienų pavėlavimu pamatyti Kalėdų kalniuką susirgimuose ir deja, dar didesnį ligoninių apkrovimą. Pamenu pavasarį, liberalai ir co., aiškino, kaip reikia tartis su visuomene, kalbėtis, visuomenė mūsų sąmoninga "kaip Švedijoje"...

![](/assets/2020/12/27/3.png)

Prisinkime dabar jau [Seimo pirmininkės žodžius](https://www.lrt.lt/naujienos/pozicija/679/1161404/viktorija-cmilyte-nielsen-isgyvename-liepiamosios-demokratijos-pika-kuo-tai-gresia):

![](/assets/2020/12/27/viktorija_cmilyte_nielsen.jpeg)


>"Dalis jų jau vyksta pas mus. Tikriausiai pirmą kartą šiuolaikinės Lietuvos istorijoje (neskaitant karų) bus ribojamas patekimas į miestus. **Mes tarsi grįšime į viduramžius**, kai kiekvienas miestas savo vartus atverdavo tikrai ne kiekvienam."


>"Vakar valdančioji dauguma, priimdama Civilinės saugos įstatymo pataisas, Vyriausybei suteikė, galima sakyti, kunigaikščių galias. **Be nepaprastosios padėties paskelbimo uždaryti Lietuvos miestus**, be teismo žmogų izoliuoti 30 dienų priverstiniam gydymui ir kita. **Mes, liberalai, tam nepritarėme**. "

>"Kuo pasižymi **Skandinavija**, į kurią mes taip lygiuojamės? Ten ypatingai **pasitikima žmonių sąmoningumu**. Nuo mažens ugdomas bendruomeniškumas ir atsakomybės jausmas. Todėl skandinavų paprašius laikytis karantino, jie ir laikosi jo sąlygų. Norvegija jau pranešė apie viruso suvaldymą. Danija taip pat išėjo iš kritinės situacijos. Švedija renkasi kitą, ne karantino kelią, bet būtent tai ir daro pasitikėdama savo piliečių sąmoningumu.
Taip, nesu naivi, mūsų visuomenėje sąmoningumo dar trūksta. Vis dar sunku lygintis su norvegais ar švedais. **Tačiau ar sąmoningumą ugdo vienas po kito krentantys draudimai?** Kalbu ne tik apie karantino suvaržymus. Kalbu apie tai, ką mes patiriame nuo pat 2016 m. rudens. Draudimai verslui, draudimai pirkėjams, draudimai jaunimui. Draudimai medikams."

Tas momentas, kai idealistai atėję į valdžią ir susidūrę su realybę daro tai, ką būtina daryti...

Su šventėmis visus, ir Jus gerb. Arūnai, tikiuosi kiti metai bus ramesni mums visiems.

![](/assets/2020/12/27/santa.jpeg)

Daugiau statisikos: [Corona-Stat.lt](corona-stat.lt) tinklapyje
