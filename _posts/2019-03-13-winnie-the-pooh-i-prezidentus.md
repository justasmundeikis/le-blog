---
id: 1671
title: Winnie the Pooh į prezidentus!
date: 2019-03-13T22:48:14+03:00
author: Justas Mundeikis
layout: post
guid: http://lithuanian-economy.net/?p=1671
permalink: /2019/03/13/winnie-the-pooh-i-prezidentus/
classic-editor-remember:
  - classic-editor
image: /wp-content/uploads/2019/03/mike.jpeg
categories:
  - Economics
  - Politika
tags:
  - Prezidento rinkimai
---
Šiandien premjeras <a href="https://www.delfi.lt/video/transliacijos/anonsai/skvernelis-pristate-rinkimu-stabo-komanda-ir-lietuvos-ateities-vizija.d?id=80591435" target="_blank" rel="noopener noreferrer"><span style="color: #000080;">S.Skvernelis paskelbė savo Lietuvos ateities viziją bei rinkimo štabą</span></a>. Jeigu Winnie the Pooh (Mikė Pūkuotukas) būtų tai daręs, būtume bent galėję atsipalaiduoti ir smagiai pasijuokti. Tačiau pasiklausius S.Skvernelio vizijos Lietuvai, darosi neaišku, ar S.Skvernelis supranta, į kokį postą kandidatuoja? Ar nesumaišė datų, 2019-ųjų su 2020-ais? Politinės Lietuvos, kaip ES narės vizijos - neaptikta. Kaip ir šiaip, logikos tarp žodžių ir ligšiolinių kandidato/premjero veiksmų.

Kandidato <strong>vizija Lietuvai</strong> galima sutrumpinti taip:<!--more-->
<ul>
 	<li>grįžtantys emigrantai</li>
 	<li>socialinis biudžetas</li>
 	<li>valstybė be korupcijos</li>
 	<li>stiprus viešasis sektorius (orios pensijos ir prieinama sveikatos apsauga)</li>
 	<li>žmonių įsiklausimu grįsta politika</li>
</ul>
be to S.Skvernelis mini jog ateityje pristatys darbus, kurios yra numatęs nudirbti... dabar pristatė tik:

<strong>5 darbai</strong>
<ul>
 	<li>sisteminė skaidrumo reforma (įskaitant ir šešėlio mažinimą ir iš šešėlio surinktų pinigų panaudojimą šeimoms)</li>
 	<li>pasirašyti tik socialiai atsakingas biudžetus</li>
 	<li>imigracijos stabdymas, gimstamumo didinimas</li>
 	<li>nacionaliniais interesais grįsta užsienio politika</li>
 	<li>nacionalinio saugumo didinimas</li>
</ul>
Nesu politotologas, tad apie patologinį kandidato norą profiliuotis kaip kovojančio su neskaidrumu ir korupcija donkichoto vaidmenį, tegul aprašo ir analizuoja politologai... Man įdomiau socialinės bei ekonominės temos, nes apie užsienio politiką (ne krašto apsaugą) kandidatas nekalbėjo, atitinkamai nėra ko ir analizuoti.

Kandidatas į prezidentus teigia, jog yra už politiką, grindžiama <strong>žmonių įsiklausimų</strong>, bet kandidatas yra tas pats premjeras, kuris leido Seime prastumti mokesčių reformą, kurios viešoms diskusijoms buvo duotos vos kelios savaitės. Tas pats premjeras, kuris protestuojančius rezidentus pasiuntė….emigruot, tas pats premjeras, kuriam reikėjo pirma sulaukt mokytojus palaikančių mitingų, kad pradėtų adekvačiau reaguot į susidariusią krizę ŠMM?

Taip pat kandidatas į prezidentus deklaruoja savo vizijoje, jog jo vizijos Lietuvoje pensijos bus orios, o sveikatos apsaugos paslaugos prieinamos. Taip, Lietuvoje skiriama kone perpus mažiau procentų BVP senatvės pensijoms (5.7 %) nei ES (10.1 %). Tačiau premjeras prastūmė mokesčių reformą, kuri atėmė tarp 500 mln ir 1.5 mlrd. eurų iš viešojo sektoriaus - pinigai, kuriais buvo galima siekti stiprinti viešojo sektoriaus kokybę bei prieinamumą. Apie mokesčių didinimą Vyriausybėje nekalbama. Tai iš kur tie pinigai, gerbiamas kandidate?

Kandidatas tvirtina, jog nepasirašinės biudžeto, kuris nebus socialiai teisingas. O ką reiškia <strong>socialiai teisingas</strong>?
Jeigu tai, jog dauguma lėšų skiriama socialinėms sritims: pensijoms, sveikatos apsaugai ir švietimui, tai sveikinu, VISI Lietuvos biudžetai buvo socialiai teisingi, tiesiog tai sritys kurios visada reikalauja daugiausiai išlaidų… Jeigu kandidatas turi omenyje „teisingą“ biudžetą, tai jau kitas klausimas… tada kandidatui galima užduoti klausimą, kodėl premjeras apdovanoja VSD lubų neatsveriančių GPM tarifų tiems, kuriems šių "dovanėlių" nereikia bei nemokamai pasirūpina, jog kone visas "jaunimas" per prievartą taptu privačių pensijų kaupimo bendrovių klientais? Socialinis teisingumas kur visi lygūs, o kai kurie lygesni?

Kandidatas džiaugiasi, jog migracijos saldo pamažu gerėja. Su saldo yra toks BET, saldo gal ir gerėja, bet ne dėl emigracijos mažėjimo. Taigi, Lietuvoje ekonominė sistema ir toliau išlieka neįtrauki. Ar kandidatas mano, kad kas mėnesį emigruojantys ~3000 gyventojai liudija apie įtraukios ekonomikos atsiradimo pasiekimus? Ar 3000 emigruojantys nerūpi, svarbiausia kad kažkas grįžta?

<img class="aligncenter size-full wp-image-1672" src="http://lithuanian-economy.net/wp-content/uploads/2019/03/lithuania_international_emigration.jpeg" alt="" width="1024" height="683" />

Stebina ir kandidato nesusipažinimas su premjero darbais. Kandidatas džiaugiasi, kad premjerui pavyko ištraukti iš šešėlio kelis šimtus milijonų eurų, o 2020 pavyks net ištraukti 500 milijonų eurų. Kandidatas taip pat teigia, jog šie pinigai turės būti skirti šeimoms.
Man kyla klausimas, ar kandidatas yra susipažinęs su premjero ir Vyriausybės darbais? <a href="http://lithuanian-economy.net/2018/05/08/pirminis-mokesciu-reformos-vertinimas/" target="_blank" rel="noopener noreferrer"><span style="color: #000080;">Bent jau premjero S. Skvernelio Vyriausybė buvo tarsi numačiusi iš šešėlio surinktomis lėšomis finansuoti mokesčių reformą</span></a>...

<img class="aligncenter size-full wp-image-1673" src="http://lithuanian-economy.net/wp-content/uploads/2019/03/mokesčių_reformos_kaštai_finansavimas.jpg" alt="" width="566" height="275" />

Gal vertėtų kandidatui susipažinti ir su VMI ataskaita, pagal kurią, 2018-ais iš šešėlio pavyko ištraukti ~29 mln. eurų?

[gview file="http://lithuanian-economy.net/wp-content/uploads/2019/03/2019-02-28-VMI-kontroliuotos-įmonės-pernai-sumokėjo-net-29-mln.-eurų-daugiau.pdf"]

Jeigu visgi pavyktų tiek ištraukti iš šešėlio, kuomi netiki joks mano sutiktas valstybės pareigūnas, tai 2020-ais, mokesčių reformos "efektai" (kaštai biudžetui) nesibaigia, jie tęsiasi, kaip ir iš šešėlio surinktų pinigų panaudojimas, tai reformai finansuoti.
Negi kandidatas siūlo dar kartą padalinti jau išdalintus,  bet dar neuždirbtus, pinigus?

httpv://www.youtube.com/watch?v=Zhh4sR30OuQ

Net Mikė to nedarytų… Mikė tik pasakytų:

<img class="aligncenter size-full wp-image-1674" src="http://lithuanian-economy.net/wp-content/uploads/2019/03/mike.jpeg" alt="" width="960" height="540" />