---
title: "Nemiros stebuklinga statistika"
date: 2021-01-19 12:00:00 +03:00
author: Justas Mundeikis
layout: post
comments: true
citation: true
image:  /assets/2021/01/19/ban800.jpeg
thumbnail: /assets/2021/01/19/thumb.ban.jpeg
categories:
  - Videokomentaras
tags:
  - Statistika
  - LRT

---

**Lietuvoje 282.5 tūkstančių bedarbių. Nedarbas šalyje 16 proc. Blogiau buvo tik per 2010 metų krizę... skelbia nacionalinis transliuotojas išlaikomas mokesčių mokėtojų pinigais. Deja, bet tokia LRT "žurnalistų" nekomeptencija jau ne pirmas atvejis. Tad kreipiuosi į LRT su prašymu ne tik atsiprašyti žiūrovų bet ir paaiškinti, kaip ketina ateityje užkirsti klaidingos informacijos pateikimui.**<!--more-->

# Video-komentaras:

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/EApZttCQgKM"  frameborder='0' scrolling='no' allowfullscreen></iframe></div>


Kam įdomu - jau turėjau smagų žodžių karą su LRT "žurnalistais", kai [nesutikau sudirbti SADM ministro Lino Kukuraičio](https://lithuanian-economy.net/2019/01/30/kodel-nesutikau-sudirbt-l-kukuraicio-per-lrt-laida-dienos-tema/). Į tai sureagavo LRT žurnalistikos "ikona" (gal labiau  noretų-būti primadona) Makaraitytė ir gavo atsaką [apie Lietuvos žurnalistų nekompetenciją](https://lithuanian-economy.net/2019/02/02/atsakymas-indrei-makaraitytei/).  
Tad manau, po šio blogpost'o ir rašto skirto LRT tikrai Vasario 14d. sulauksiu gėlių ir saldainių :D

![](/assets/2021/01/19/valentin.jpeg)


# Nemiros skaičiai

["LRT Forumas"](https://www.lrt.lt/mediateka/irasas/2000138134/lrt-forumas-mauricas-kol-yra-pinigu-tol-yra-ir-karantinas) laidoje, LRT darbuotoja ir laidos vedėja Nemira Pumprickaitė pradėjo tokiais žodžiais:

>"Pone Mauricai, pradėkime nuo Jūsų. Daugiau nei **282.5 tūkstančių bedarbių**, o tai yra virš **16 procentų**, sausį prastovose buvo daugiau nei 14 tūkstančių įmonių ir tai yra 104.5 tūkstančio darbuotojų. Ar tai yra labai bloga situacija, ar reikia laukti dar blogesnės, nes **16 procentų nedarbas** nėra pats didžiausias, 2010 metais buvo 18 procentų - dar blogiau, tos krizės nepasiekėm, bet trūksta nedaug, o Užimtumo tarnyba netgi sako, kad čia dar ne pikas, pikas bus vasarį."

Tokia pateikta statistika turėtų priverst atsisėst socialinę bei ekonominę situaciją išmanančius asmenis. Tai reikštų, jog esame gilioje, labai gilioje duobėje...

Man kaip ekonomistui, išgirdus tokius skaičius, kyla kitas klausimas - kaip aš po galais praleidau tokią statistiką? Kodėl iki šiol tyliu apie tragišką situaciją šalyje? Ar Lietuvai gresia masinė emigracija, kaip kad po paskutinės krizės, kai Lietuvą paliko daugybė darbingo amžiaus gyventojų, kurie čia negalėjo rasti darbo?

Apsilankius [Statistikos departamento tinklapyje](https://osp.stat.gov.lt/pagrindiniai-salies-rodikliai) pateikiami visiškai kiti skaičiai. Skaičiai kurie sąlyginai nuramina:

* 2020K3: 137.2 tūkstančiai bedarbių
* 2020K3: 9.3 proc. nedarbo lygis
* 10.4 proc. jeigu imami išankstiniai 2020M11 duomenys

Taip situacija nėra super, nedarbo lygis pakilęs 3.2 proc. punkto palyginus tuo pačiu periodu prieš metus, bet situacija nėra tragiška. Bent jau ne "16 proc" tragiškumo lygyje.

Tad panašu, jog Nemira naudojasi [Užimtumo tarnybos duomenimis](https://uzt.lt/darbo-rinka/situacijos-apzvalga/), bet nesugeba ir jų be klaidos pacituoti, nes UT skelbia:

![](/assets/2021/01/19/UT.png)

* **Registruotas nedarbas** - 16,1 proc.
* **277,1** tūkst. darbo neturinčių asmenų

Panašu, jog Nemiros **16 proc.** statistika atkeliauja iš UT statistikos, bet skaičiai nesueina 282.5 vs 277.1 tūkstantis registruotų bedarbiu...

![](/assets/2021/01/19/whatever.png)


# Bedarbis nelygu bedarbis

Bedarbis arba statistinis bedarbis - rodiklis kurį skaičiuoja Statistikos departamentas pagal [Eurostat suderintą metodiką](https://ec.europa.eu/eurostat/statistics-explained/index.php/Glossary:Unemployment) numato, jog bedarbiu laikomas tik asmuo, kuris:

* yra 15-74 amžiaus
* apklausos savaitę neturėjo darbo
* gali pradėti dirbti per sekančias dvi savaites (arba yra susiradęs darbą, kuris prasidės per sekančius 3 mėnesius)
* IR aktyviai ieškojosi darbo per paskutines 4 savaites

Su tokiais reikalavimais, yra išfiltruojami "patogumo" bedarbiai, t.y. asmenys kurie neturi darbo, bet jo ir neieško, nes juos tenkina dabartinė situacija.
Nors būtent tokių asmenų, yra nemažai UT skelbiamojo **registruoto nedarbo** statistikoje. Taip pat išfiltruojami ir asmenys, kurie galimai norėtų dirbti, bet negali pradėti dirbti, pvz., nes rūpinasi sergančiais giminačiais ar artimaisiais. Šiems asmenims, net jeigu ir pasiūlytume dirbti, jie negalėtų / nenorėtų. Antai studentai, dabar galėjo registruotis UT ir gauti darbo paieškos išmoką, bet nei jie ieškosi darbo, nei ketina mesti studijas ir pradėti dirbti.

Todėl yra labai svarbu, kokia statistika yra naudojama, nes reikia surpasti, ką ji reiškia.

# Raštas @LRT

Nežinau kaip Jums, bet man pradeda atsibosti tokia "žurnalistų" nekomeptencija. Dar suprasčiau, čia būtų kokia laidelę 5 ryto, kai miega ne tik auditorija, bet ir vedantieji... bet ne, čia viena svarbiausių informacinių laidų LRT repertuare. Mes pervedame milžinišką dalį mūsų sumokamų mokesčių į LRT biudžetą ir po paraliais, už tuos milijonus norisi bent jau žmonių, kurie suprastų ką kalbą ir ruoštųsi laidoms. Negi mes per daug norime?

![](/assets/2021/01/19/rastas.png)
