<p>Gatvėje buvau užklaustas TV3 televizijos žinių reporterių apie Lietuvių polinkį (ne-)taupyti ir apie tai, kaip tai sekasi pačiam taupyti…
Kadangi video labai iškarpytas, pateiksiu esminius argumentus kuriuos minėjau:</p>
<ul>
 	<li>doktorantams gyvenantiems iš stipendijos taupyti nesiseka &#x1f61c;, bet anksčiau visada turėjau taisyklę, taupyti mažiausiai 25% pajamų</li>
 	<li>apskritai rekomenduojama taupyti tiek, jog namų ūkis galėtų pragyventi bent 6 mėn bei minėjau, jog svarbu taupyti ir senatvei...(po to kai 6 mėn. rezervas jau sukauptas)</li>
 	<li>netaupymo rodiklis Lietuvoje, kai pajamos mažesnės už išlaidas, gali būti netikslus, dėl kelių priežasčių:</li>
</ul>
<!--more-->
<ol>
 	<li>Grynųjų pinigų perlaidos iš svetur dirbančių lietuvių savo tėvams, šeimoms į Lietuvą, padidina išlaidų pusę, bet galimai statistikoje neatsispindi kaip pajamos</li>
 	<li>Šešėlis, kuris taip pat didina oficialų vartojimą, bet neatsispindi pajamų statistikoje</li>
</ol>
<ul>
 	<li>Tačiau taip pat paminėjau, jog mokslinių tyrimų duomenimis, apie 20% (?) emigruojančių asmenų nurodė, jog jiems trūko pinigų maistui, kaip priežastį, dėl kuriuos jie emigruoja.</li>
</ul>
<p>Tad tikėtina statistika, jog niekas Lietuvoje netaupo, nėra tiksli, tačiau tai nereiškia, visi gyventojai gyvena “gerai”.</p>

<p>Tai patvirtina ir Lietuvos statistikos departamento atliekamo gyventojų nuomonės tyrimo rezultatai: šių metų liepos mėnesį 58% Lietuvos gyventojų nurodė, jog šiuo metu išleidžia viską, ką gauna, turi leisti santaupas arba turi skolintis. O daug sutaupo tik apie 1% gyventojų. Tiesa, “truputi sutaupo” apie 40% ir šis rodiklis jau viršija prieš krizinio (2008) laikotarpio rodiklius.</p>

<p>Taip pat gyventojų tyrimo duomenimis liepos mėnesį 54% gyventojų nurodė, jog  dabar greičiau nepalankus metas taupyti arba labai nepalankus metas taupyti ir tik 42 % nurodė, jog dabar labai geras metas taupyti arba gana geras metas taupyti (4% neatsakė).</p>

<p>Taigi, apytiksliai 40-45% gyventojų Lietuvoje gyvena gana “gerai”, tačiau apie 50-55% nelabai “gerai”.  Iš jų apie 5% gyvena skolon, nes nepakanka pajamų. Kartu tai ir indikatorius, jog Lietuvoje dar turime labai daug problemų socialinėje šalies politikoje.</p>

<p><a href="http://lithuanian-economy.net/wp-content/uploads/2018/08/lithuania_Assessment_current_financial_situation_household.jpeg"><img class="aligncenter size-large wp-image-828" src="http://lithuanian-economy.net/wp-content/uploads/2018/08/lithuania_Assessment_current_financial_situation_household-1024x683.jpeg" alt="" width="480" height="320" /></a> <a href="http://lithuanian-economy.net/wp-content/uploads/2018/08/lithuania_Suitability_present_time_for_making_savings.jpeg"><img class="aligncenter size-large wp-image-829" src="http://lithuanian-economy.net/wp-content/uploads/2018/08/lithuania_Suitability_present_time_for_making_savings-1024x683.jpeg" alt="" width="480" height="320" /></a></p>
<h3><span style="color: #000000;">TV3 - TV3 Žinios - 2018.08.07 - Apie Lietuvių (ne-)polinkį taupyti</span></h3>
<p>httpv://www.youtube.com/watch?v=SnhHh3NA7CE</p>
