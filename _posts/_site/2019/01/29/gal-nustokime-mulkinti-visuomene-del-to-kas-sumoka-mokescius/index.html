<p>Gal nustokime mulkinti visuomenę, dėl to, kas sumoka mokesčius į biudžetą? Aš suprantu, kad VMI ko gero “taip pateikė”, o 15min.lt “taip perteikė” ir kad “suneša” nėra labai apibrėžtas terminas, nes neaišku, “sumokėjo” ar “pervedė”, bet manau žinutė skaitytojams yra aiški - verslas suneša t.y. sumoka didžiąją dalį mokesčių. Kurmi, tu kurmi…<!--more--></p>

<p>[caption id=”attachment_1411” align=”aligncenter” width=”870”]<a href="http://lithuanian-economy.net/wp-content/uploads/2019/01/Screenshot-from-2019-01-29-15-44-18.jpg"><img class="size-full wp-image-1411" src="http://lithuanian-economy.net/wp-content/uploads/2019/01/Screenshot-from-2019-01-29-15-44-18.jpg" alt="" width="870" height="812" /></a> 15min.lt<br /><a href="https://www.15min.lt/verslas/naujiena/finansai/500-imoniu-5-milijardai-euru-mokesciu-i-biudzeta-662-1094098" target="_blank" rel="noopener"><span style="color: #0000ff;">https://www.15min.lt/verslas/naujiena/finansai/500-imoniu-5-milijardai-euru-mokesciu-i-biudzeta-662-1094098</span></a>[/caption]</p>

<p>Nors galime leistis į gilias diskusijas apie tai, kas sumoka mokesčius, pagal mokesčių teoriją tai priklauso nuo prekės ar paslaugos pasiūlos ir paklausos elastingumo, tačiau supaprastintai ir trumpuoju periodu vertinant:</p>
<ul>
 	<li>vartotojai sumoka PVM, akcizo mokesčius</li>
 	<li>darbuotojai sumoka GPM, socialinio draudimo įmokas (Sodra, PSD)</li>
 	<li>verslas sumoka pelno mokesčius, NT, taršos mokesčius ir t.t.</li>
</ul>
<p>Priskirti visas VMI administruojamas įmokas prie “įmonių sumokamų mokesčių” yra  idiotiškumas kvadratu. Deja ir 15min.lt žurnalistas galėjo į ne tiesiog “<em>copy paste</em>” daryti, bet ir savo kritišku vertinimu pasinaudoti.</p>

<p>Štai skaičiai iš 2019 m. biudžeto projekto (be ES lėšų):</p>
<table border="0" cellspacing="0">
<tbody>
<tr>
<td align="left" height="17">Mokesčių / įmokų rūšis</td>
<td align="left">Mln. €</td>
<td align="left">%</td>
</tr>
<tr>
<td align="left" height="17">PVM</td>
<td align="right">3850.5</td>
<td align="right">27.32%</td>
</tr>
<tr>
<td align="left" height="17">Socialinio draudimo įmokos</td>
<td align="right">2722.4</td>
<td align="right">19.32%</td>
</tr>
<tr>
<td align="left" height="17">Sveikatos draudimo įmokos</td>
<td align="right">1424.6</td>
<td align="right">10.11%</td>
</tr>
<tr>
<td align="left" height="17">GPM (savivaldybių biudžetams)</td>
<td align="right">1534.3</td>
<td align="right">10.89%</td>
</tr>
<tr>
<td align="left" height="17">GPM (valstybės biudžetui)</td>
<td align="right">1744.7</td>
<td align="right">12.38%</td>
</tr>
<tr>
<td align="left" height="17">Dividendai ir valstybės įmonių pelno įmokos</td>
<td align="right">192.4</td>
<td align="right">1.37%</td>
</tr>
<tr>
<td align="left" height="17">Pajamos už prekes ir paslaugas</td>
<td align="right">220.4</td>
<td align="right">1.56%</td>
</tr>
<tr>
<td align="left" height="17">Sandoriai dėl materialiojo ir nematerialiojo turto ir finansinių įsipareigojimų prisiėmimas</td>
<td align="right">124.7</td>
<td align="right">0.88%</td>
</tr>
<tr>
<td align="left" height="17">Pelno mokestis</td>
<td align="right">739</td>
<td align="right">5.24%</td>
</tr>
<tr>
<td align="left" height="17">Akcizai</td>
<td align="right">1540.8</td>
<td align="right">10.93%</td>
</tr>
</tbody>
</table>
<p>Šaltinis: <a href="http://finmin.lrv.lt/uploads/finmin/documents/files/LT_ver/2019%20m_%20biudzetas%20glaustai(1).pdf" target="_blank" rel="noopener"><span style="color: #0000ff;">http://finmin.lrv.lt/uploads/finmin/documents/files/LT_ver/2019%20m_%20biudzetas%20glaustai(1).pdf</span></a> (9 psl.)</p>

<p>Jeigu prie vartotojų, t.y. gyventojų sumokamų mokesčių priskirsime tik PVM, GPM ir socialinio draudimo įmokas, bet nepriskirsime akcizų mokesčių (nes dalį gali sumokėti ir įmonės), tai bendra <strong>VARTOTOJŲ</strong> sumokama,<strong><em> SUNEŠAMA</em></strong>, biudžeto dalis prognozuojama sieks <strong>80.01%</strong></p>

<p><strong>Pelno mokestis</strong>, t.y. pagrindinis verslo sumokamas mokestis, planuojama sieks tik <strong>5.24%</strong> viso Lietuvos biudžeto.</p>

<p>Gal nustokime mulkinti visuomenę dėl to, kas sumoka mokesčius?</p>
