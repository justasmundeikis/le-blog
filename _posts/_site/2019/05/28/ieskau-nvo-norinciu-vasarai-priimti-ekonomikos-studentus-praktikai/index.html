<p>Šiuo metu baigiu dėstyti duomenų analizės įvadą ir turiu išties, labai daug gabių ir protingų studentų. Nepaisant to, jog jie dar tik pirmakursiai, net 6 studentai būtų suinteresuoti per vasarą atlikti praktiką (ne-universitetinę, o savanorišką).  Kadangi studentų daugiau nei tikėjausi, ieškau NVO, kur reikėtų pagalbininkų vasaros metu.</p>

<p>Kokie yra mano studentai:<!--more--></p>
<ul>
 	<li>domisi politika bei politikos ir ekonomikos sąsajomis</li>
 	<li>yra labai darbštūs, kantrūs, t.y. davus per daug ar per sunkių užduočių nepasiduoda ir stengiasi vis tiek įgyvendinti darbus</li>
 	<li>mano paskaitų metu išmoko kurti raportus, kai pats raportas parsisiunčia duomenis sukuria grafikus ir t.t.</li>
 	<li>pirmų metų studentai - jie dar neturėjo makroekonomikos, ekonometrijos, bet njau turėjo mikro ir statistiką, tad jų žinios dar pakankamai limituotos</li>
</ul>
<p>Kaip aš įsivaizduočiau gerą praktiką studentams:</p>
<ul>
 	<li>vasaros metu</li>
 	<li>1-2 mėn, galimai net ne pilnu etatu</li>
 	<li>duomenų apdorojimas su statistine programa R, analizių rašymas</li>
 	<li>pageidautina NVO sektorius, socialiai atsakingos sritys, arba valstybinis sektorius (Socmin, Valstybės kontrolė)</li>
 	<li>praktikos tikslas ne nudirbti "juodus darbus" (ne archyvus kokius tvarkyti....), bet prisidėti prie darbų, panaudojant turimus įgūdžius</li>
 	<li>svarbu, jog studentai gautų galimybę pamatyti, diskutuoti apie realią situaciją Lietuvoje</li>
</ul>
<p>Jeigu jus domintų tokie praktikantai, parašykite man el laišką (<span style="color: #0000ff;">justas.mundeikis@lithuanian-economy.net</span>) , nurodant:</p>
<ol>
 	<li> Organizacijos pavadinimą, kontaktinę informaciją</li>
 	<li>Tinklapį arba jeigu jo neturite,  trumpą info apie savo organizaciją</li>
 	<li>Kokius darbus galėtume skirti studentams?</li>
 	<li>Kokia būtų numatoma darbo apimtis (trukmė, darbo val sk.) ir jeigu turite kokių nors apribojimų vasaros periodui, tai nuo kada iki kada galėtų vykti praktika.?</li>
 	<li>Kiek studentų galėtumėte priimti?</li>
</ol>
<p>Visus gautus atsakymus iki birželio 4d (imtinai) surinksiu ir perduosiu savo studentams. Labai lauksiu Jūsų laiškų :)  O jeigu žinote, kam tokie praktikantai būtų reikalingi, pasidalinkite šiuo post’u.</p>

<p><img class="aligncenter size-full wp-image-2005" src="http://lithuanian-economy.net/wp-content/uploads/2019/05/bow_down.gif" alt="" width="486" height="276" /></p>

<p> </p>
