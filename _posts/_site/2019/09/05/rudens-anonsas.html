<p><strong>
Šiame blogpost’e – rudens anonsas, t.y. ko galima tikėtis rudens sezone mano blog’e, taip pat apie techninius pokyčius, Vilniaus Universitetą, “Akademinę virtuvę” ir t.t.
<strong>
<!--more--></strong></strong></p>

<h2 id="vu-evaf-karas">VU EVAF karas</h2>

<p>Priešingai nei man rašė VU EVAF personalo skyriaus vadovė, stojimų į VU rezultatai nebuvo tokie jau tragiški.
Yra suformuotos 4 pirmakursių grupės. “Duomenų analizės įvadas”, kaip pasirenkamasis dalykas, išliko ir yra toliau siūlomas studentams. Taigi bet koks pagrindimas, jog man neleidžiama dėstyti, nes nebus pakankamai studentų, nepasitvirtino. Taip pat, mano žiniomis, jokiam kitam doktorantui nebuvo suteiktas pasiūlymas dėstyti nemokamai = “pasipraktikuot”. Taigi mano dėstymo nutraukimą ir po to sekantį manęs pažeminimą traktuoju kaip VU EVAF dekanės (ir arba viso dekanato) susidorojimą už viešą diskutavimą apie Lietuvos švietimo sistemos problemos, kurias iliustravau savo, kaip dėstytojo ir studento, įgyta patirtimi (VU EVAF fakultete imtinai, bet ne išskirtinai).</p>

<p>Taigi šią, arba vėliausiai kitą savaitę kreipsiuosi raštu į VU etikos komisiją, su prašymu išnagrinėti šį atvejį ir išaiškinti, ar dekanė Aida Mečerinskienė nenusižengė VU etikos kodeksui galimai susidorodama su “nepatogiu” dėstytoju.</p>

<p>Šaime kare, laimėtojų nebus. Aš tikrai nebegrįšiu dėstyti, dekanei apart kokio griežto “niuniuniu” su pamojavimu pirštu irgi ko gero nieko nebus. Tai vardan ko?</p>

<p><img src="/assets/2019/09/05/donkichot.png" alt="Don Kichot" /></p>

<p>Vardan teisybės, vardan to, jog pademonstruoti, kad akademinėje bendruomenėje dar yra nepavergtų žmonių, nes dauguma tupi tylėdami ir bijodami prarasti savo darbą ir leidžiasi dekanei viešpatauti EVAF’e tarsi UAB’e. VU EVAF akademinė bendruomenė niekad viešai nesukils, nes… vaikai, paskolos, maistas… dauguma yra tapę finansinių įsipareigojimų vergais… Tačiau tai nereiškia, jog fakulteto vadovė turėtų fakultete elgtis kaip panorėjusi…</p>

<h2 id="studentų-judėjimas-šauksmas">Studentų judėjimas “Šauksmas”</h2>
<p>Taip pat galiu pasidžiaugti, jog kitą savaitę (2019-09-13) vyks <a href="https://shauksmas.home.blog/">studentų judėjimo “Šauksmas”</a>, kurio pagrindinis tikslas yra atgaivinti studentų ir jaunimo politiką remiantis tiesioginės demokratijos, atvirumo ir solidarumo principais studentijos ir visos akademijos tarpe, pirmasis susitikimas Vilniuje. Esu pakviestas sudalyvauti ir pasidalinti savo įspūdžiais bei mintimis. Apie šį susitikimą, jam įvykus plačiau aprašysiu blog’e.</p>

<h2 id="blogo-naujienos">Blogo naujienos</h2>

<ul>
  <li>Grįžtu prie to, jog kas dvi savaites rašyčiau “Ekonomisto komentarą” - 1000-1200 žodžių ilgumo blogpost’ą, kuriame suplaku socialines, ekonomines bei politines temas į vieną komentarą, taip  kartu iliustruodamas šių temų tarpusavio sąsajas. Nesu apsisprendęs, ar kartu įrašinėti komentaro graso įrašą. Suprantu, kad kai kuriems, tai patogu, darbuojantis namuose ar pakeliui į darbą, kita vertus, žinant mano pomėgį įkelti įvairias lenteles ir grafikus, garso įrašas neatstoja skaitymo…</li>
</ul>

<p>Galite iškreikšti savo nuomonę šioje mini apklausoje:</p>

<div style="position: relative; overflow: hidden;">
<iframe src="https://docs.google.com/forms/d/e/1FAIpQLSfT3IYGevbejVJ1f6vQOuEkSm-8geAPKXxVjmTeZAsCM2-hQw/viewform?embedded=true" width="640" height="490" frameborder="0" marginheight="0" marginwidth="0">Loading…</iframe>
</div>

<ul>
  <li>
    <p>Ekonomisto komentaras bus perkeltas į pirmadienį. Trečiadienis buvo <a href="https://www.ziniuradijas.lt/laidos/ekonomisto-komentaras-3">ŽR</a> palikimas. Kadangi blogpost’us rašau savaitgaliais, tai natūraliai pirmadienio rytas yra labiau tinkama diena. Manau šis pasikeitimas įsigalios nuo 2019-09-16.</p>
  </li>
  <li>
    <p>Visgi pasistengsiu ir savaitės eigoje, ypač penktadieniais, brūkštelt apie aktualijas, kad ir pvz., dabar daug aptariamas, bet neapčiuopiamas Prezidento G.Nausėdos “Gerovės valstybės” kūrimo/finansavimo idėjas/gaires/fiskalinės politikos mintis…</p>
  </li>
  <li>
    <p>Visi skaitytojai jau pastebėjo, įtariu, vizualinius blogo pasikeitimus:
Perėjau nuo Wordpress sistemos, prie statinio tinklapio su Jekyll. Skirtumas tas, jog dabar tinklapis nebesinaudoja jokiomis duombazėmis, tad yra ženkliai greitesnis. Be to, paskutiniu metu turėjau labai daug problemų su vokišku serveriu, kuriame buvo laikomas mano blogas, tad ne retai mano blogas buvo valandų valandomis nepasiekiamas. Perėjus prie statinio tinklapio ir perkėlus jį į Github, blogas yra visada prieinamas (bent jau kol pats ko nors nepridirbau).</p>
  </li>
  <li>
    <p>Tiesa, yra tam tikrų darbų, kuriuos turiu nuveikti:</p>

    <p>1) Sukurti galimybę rašyti komentarus. Nors labai lengvai būtų galima tai padaryti, tačiau programėlė, kuri tai padarytų, per daug “bendrauja” su Facebook/Google, dalinasi duomenimis, kas man nelabai patinka. Tikiuosi pavyks suprogramuoti tokią komentavimo funkciją, kuri užtikrintų tikrą anonimiškumą. Bet kuriuo atveju, per rugsėjį komentavimo funkcija (vienokia ar kitokia) atsiras ir tikiuosi, pavyks sugrąžinti ir sename blog’e buvusius komentarus.</p>

    <p>2) Į naują sistemą perkelti seni blogpost’ai atrodo keistai, išsidarkęs tekstas, nuorodos ir grafikai. Tikiuosi po truputi ir juos sutvarkyti.</p>
  </li>
  <li>
    <p>Dėkoju visiems, kurie mane “pavaišino kava”. Man toks “pavaišinimas kava” man yra labai svarbus, nes leidžia suprasti, jog tai ką rašau, ar kuriu, darau ne tik dėl savęs, bet tai, jog tai yra svarbu ir vertinama ir kitų. Taigi AČIŪ JUMS !!!</p>

    <p>Ir kaip žadėjau, pateikiu ataskaitas kas ir kiek remia mano blogo turinį (<a href="http://lithuanian-economy.net/fin-report/">http://lithuanian-economy.net/fin-report</a>). Dėl skirtingų ataskaitų formatų, turiu išskaidyti gautas įplaukas pagal Patreon ir tiesioginę paramą. Šią informaciją planuoju atnaujinti kiekvieno mėnesio paskutinę dieną.</p>
  </li>
  <li>
    <p>Kaip ir buvo galima tikėtis, nustačius įkainius žiniasklaidai (ir kt.), besikreipiančių dėl interviu nebeliko. Laivės TV organizuotas Laisvės Piknikas bandė mane papirkti VIP (diskusijos dalyvių) pietumis, o Jaunųjų konservatorių lyga, organizavusi vasaros akademiją ir kvietusi mane pravesti diskusiją apie Gerovės valstybę ir krikščionišką demokratiją, gavusi preliminarų įkainį daugiau nieko nebeatrašė. Delfi.tv irgi nusprendė, pokalbiui apie skurdą manęs nesikviesti.</p>

    <p>Ką galiu pasakyti, džiaugiuosi, jog pagaliau atsiranda tam tikras balansas. Jeigu komentaras, pranešimas ar dalyvavimas diskusijoje nesukuria pakankamai pridėtinės vertės, tai kviečiantieji pakeičia savo planus. Laimime abu, aš sutaupau laiko, jie pinigų. Nemanau, jog tai mano, kaip doktoranto ar blogerio, atsakomybė užtikrinti, jog Lietuvos viešoje erdvėje nebūtų vien tik bankų PR’čikų ar LLRI “akanamistų” nuomonė.</p>
  </li>
</ul>

<h2 id="ekonomikos-būreliai-mokyklose">Ekonomikos būreliai mokyklose</h2>

<p>Mano nuostabai, į mano parašytus emailus Vilniaus Abraomo Kulviečio, Gabijos ir Fabijoniškių gimnazijoms, dėl galimybės pasiūlyti jų mokiniams neformalaus ugdymo ekonomikos būrelius, nesulaukiau absoliučiai jokios reakcijos. Taigi, mokiniams ekonomikos būrelio šiemet, priešingai nei tikėjausi, nesiūlysiu. Dėl kitų metų ir kitų gimnazijų, dar reikės pagalvoti.</p>

<h2 id="naujas-blogas--data-sciencelt">Naujas blogas – <a href="http://data-science.lt">data-science.lt</a></h2>
<p>Kai dar dėsčiau VU, pradėjau rašyti vadovėlį apie duomenų analizę (gal labiau apie “Data Science”). Kadangi tai man pačiam yra didelis malonumas ir kadangi manau, jog nėra tokio vadovėlio, kuris aprėptų viską nuo A iki Z: nuo to, koks kompiuteris yra “tinkamas”, kodėl Linux OS yra geriau nei Windows OS, kaip naudoti Linux’e bash skriptus, iki R, Python, Latex ir galų gale blogpost’ų su Jekyll, tesiu vadovėlio rašymą ir su juo susijusius labiau techninius blogpost’us  talpinsiu į <a href="http://data-science.lt">data-science.lt</a>.</p>

<p>Šis vadovėlis, video ir blogpost’ai labiau orientuosis į pradedančius ir patyrusius asmenis, nebūtinai studentus, nors paties vadovėlio idėja yra tapti tarsi dviejų semestrų data science kursu, todėl ir kalba atitinkamai bus tik angliška.</p>

<p>Blogo atskyrimas man atrodo natūralus procesas, nes <strong>čia</strong> aš rašau labiau apie ekonomika, politiką, taigi rezultatus, o <a href="http://data-science.lt">data-science.lt</a> galėčiau labiau pateikti techninės analizės detales, kitaip tariant, tą užkulisinę veiklą… Tai reiškia ir tai, jog ir Youtube atsiras atskiras kanalas.</p>

<h3 id="mini-projektas-suaugusiems-kompiuterinis-ir-finansinis-raštingumas">Mini projektas suaugusiems kompiuterinis ir finansinis raštingumas</h3>

<p>Tačiau po šiuo blogpost’u palys ir kitas mini projektas. Idėja šiam projektui kilo, nes mano mama, nors ir turi notebook’ą, absoliučiai juo nemoka naudotis. Pas ją instaliuota Windows 10 operacinė sistema, kuri man labai nepatinka, o mano mama, visiškai nebesinaudoja savo kompiuteriu, nes dažniausiai bijo “ką nors pagadinti”.</p>

<p>Tad po data-science.lt blogu, atsiras (tikėtina tik video, t. y. youtube talpinama) mokinamoji medžiaga lietuvių kalba visiškai pradedantiesiems su kompiuteriais. Video formatas man atrodo kiek paprastesnis, nes įrašyti video yra lengviau ir greičiau, nei tą pačią medžiagą pateikti ir raštu. Bet pagyvensim, pamatysim…</p>

<p>Pirmosios pamokos turėtų pasirodyti nuo spalio mėnesio ir apimti tokias temas:</p>

<ul>
  <li>Kokį kompiuterį pirkti (tiems kurie jo neturi arba planuoja keisti)?</li>
  <li>Kodėl Linux yra geriau nei Windows, o kam netinka Linux?</li>
  <li>Kaip pereiti iš Windows į Linux neprarandant duomenų?</li>
  <li>Kaip instaliuoti Libreoffice vietoj MS Office ir t.t.?</li>
  <li>Kaip saugiai naudotis slaptažodžių generatoriumi ir apsaugoti savo paskyras?</li>
  <li>Kaip padaryti atsargines duomenų kopijas ir atstatyti kompiuterį?</li>
</ul>

<p>Šio mini-projekto siekis, ne tik parodyti kaip perinstaliuoti kompiuterį ar juo naudotis, bet ir kartu lavinti <strong>finansinį ir statistinį raštingumą</strong>*, pvz., demonstruojant Calc (EXCEL atitikmuo) programą, pademonstruoti kaip pasidaryti pajamų ir išlaidų ataskaitas, kaip pasilyginti skirtingus bankų kreditų būstui pasiūlymus ir t.t.</p>

<h2 id="akademinė-virtuvė">Akademinė virtuvė</h2>

<p>Kadangi sulaukiau gan daug užklausų iš buvusių studentų ar negalėčiau vesti ekonomikos būrelio ekonomikos studentams, pagalvojau, kad gal ir verta pabandyti. Prieš pusantrų metų bandžiau inicijuoti projektą “Akademinė virtuvė”, tačiau anasyk susidomėjimas tarp stdentų buvo minimalus. Manau pabandysiu grįžti su kiek pakeistu renginio formatu.</p>

<p><img src="/assets/2019/09/05/Akademinė_Virtuvė_2019_09_gerovės_valstybė.png" alt="Akademinė virtuvė" /></p>

<p>Patys studentai, kurie nebūtinai turi būti ekonomikos, o gali būti ir socialinio darbo, politikos ir tkitų dalykų studentai, formuos “Akademinės virtuvės” darbotvarkę: ar tai bus diskusijos apie socailines/ politines / ekonomines aktualijas, ar ekonominių teorijų / straipsnių aptarimai, ar kokie nors metodiniai duomenų analizės ar mokslinių darbų aspektų aptarimai spręsime visi kartu. Įtariu, susitikimai galėtų vykti kas dvi savaites, VU centriniuose rūmuose, o pirmas susitikimas įvyks gan greitai. Pirmojo susitikimo metu norėčiau diskutuoti tema, “Kas yra ‘Gerovės valstybė’?”.</p>

<p>Bet kuriuo atveju, Akademinės virtuvės naujienas, skelbsiu šiame blog’e.</p>

<p>Štai tiek naujienų šiam kartui :)</p>

<hr />

<ul>
  <li>Šiam komentarui galioja <a href="http://lithuanian-economy.net/about/">citavimo taisyklės</a></li>
  <li>Patiko komentaras ir nori paremti blogo autorių? Visada gali jį pavaišinti kava <a href="http://www.sherv.net/"><img src="http://www.sherv.net/cm/emoticons/drink/sipping-coffee.gif" alt="Sipping coffee" width="58" height="31" /></a>.</li>
</ul>

<style type="text/css">
.tg  {border-collapse:collapse;border-spacing:0;}<br />.tg td{font-family:Arial, sans-serif;font-size:14px;padding:10px 5px;border-style:solid;border-width:1px;overflow:hidden;word-break:normal;border-color:black;}<br />.tg th{font-family:Arial, sans-serif;font-size:14px;font-weight:normal;padding:10px 5px;border-style:solid;border-width:1px;overflow:hidden;word-break:normal;border-color:black;}<br />.tg .tg-x70g{font-weight:bold;font-size:medium;font-family:Arial, Helvetica, sans-serif !important;;background-color:#343434;color:#ffffff;border-color:#000000;text-align:center;vertical-align:top}<br />.tg .tg-7rxk{font-size:medium;font-family:Arial, Helvetica, sans-serif !important;;border-color:#000000;text-align:center;vertical-align:top}<br />.tg .tg-80l2{font-size:14px;font-family:Arial, Helvetica, sans-serif !important;;border-color:#000000;text-align:left;vertical-align:top}<br /></style>

<table class="tg">
<tbody>
<tr>
<th class="tg-x70g" colspan="2">Per platformas</th>
</tr>
<tr>
<td class="tg-7rxk" style="text-align: center;" colspan="2"><a href="https://paypal.me/lithuanianeconomynet"><img style="width: 95px; height: 25px;" src="https://duckduckgo.com/i/ccfd0450.png" alt="Paypal.Me" /></a><a href="https://www.patreon.com/lithuanianeconomy"><img style="width: 120px; height: 35px;" src="https://assets.pcmag.com/media/images/421651-patreon.jpg" alt="Patreon" /></a></td>
</tr>
<tr>
<td class="tg-x70g" colspan="2">arba banko pavedimu:</td>
</tr>
<tr>
<td class="tg-80l2">Gavėjas</td>
<td class="tg-80l2">Justas Mundeikis</td>
</tr>
<tr>
<td class="tg-80l2">IBAN</td>
<td class="tg-80l2">LT79 3500 0100 0418 3482</td>
</tr>
<tr>
<td class="tg-80l2">Swift kodas</td>
<td class="tg-80l2">EVIULT21</td>
</tr>
</tbody>
</table>
<hr />

