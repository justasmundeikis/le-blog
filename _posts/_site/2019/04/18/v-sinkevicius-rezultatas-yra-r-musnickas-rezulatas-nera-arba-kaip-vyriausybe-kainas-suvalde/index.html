<p>Anksčiau vertinau ministrą V.Sinkevičių kaip jauną, mąstantį, progresyvų politiką. Su ideologija, bet mąstantį. Tačiau kuo toliau, tuo labiau ūkio ministras V.Sinkevičius man atrodo grimsta į ideologinį liūną, kai tikima ne faktais ar skaičiais, o tuo, kuo norima tikėti. Ir tai labai liūdina, juolab, jog ministrui talkina R.Rojaka. Alternatyva, ministras laiko save visagaliu (<em>allmighty)</em>, bet tada jau problemos kur kas rimtesnės…<!--more--></p>
<h5>Visagalė vyriausybė</h5>
<p>Ministras ŽR eteryje giriasi, jog vyriausybei pavyko „suvaldyti kainas“ ir giriasi tuo, jog stebimų maisto produktų krepšelio kainos nekilo, išvada… o halleluha… visagalės vyriausybės pastangos reiškia „kainų suvaldymą“.</p>

<p>Ministras siūlo remtis ne emocijomis o faktais:</p>

<p>https://youtu.be/X1CsZ3ujYFI</p>

<p>(visas laidos įrašas: <a href="https://www.ziniuradijas.lt/laidos/atviras-pokalbis/vyriausybes-ataskaita-kas-geresnio-premjere?video=1" target="_blank" rel="noopener noreferrer"><span style="color: #0000ff;">https://www.ziniuradijas.lt/laidos/atviras-pokalbis/vyriausybes-ataskaita-kas-geresnio-premjere?video=1</span></a> )</p>
<h5>Tai kaip Jums ministre, faktai iš Eurostat?</h5>
<p>Žemiau grafike maisto produktų kainų metinis pokytis, kuriame galime matyti, jog 2018m. antroje pusėje, tiek LT, tiek kaimyninėse šalyse EE, LV, PL bei ES-28 maisto produktų (CP011) metinis kainų augimas lėtėjo. O nuo maždaug 2019m. sausio jos pradėjo kilti.</p>

<p>2019 kovo mėn. vidutinis* maisto produktų metinis kainų augimas Lietuvoje siekė 2.6%, ir buvo didesnis nei Latvijoje - 2.5%, Estijoje - 2.3%, ES28- 1.8%. Tik Lenkijoje maisto produktų kainų metinis augimas buvo spartesnis ir siekė 2.8%.</p>
<ul>
  <li>
    <ul>
      <li>vidutinis, svoriai pagal šalies tipinį vartotojų krepšelį</li>
    </ul>
  </li>
</ul>

<p>Ką pamatytų ministras, jeigu vadovautųsi, kaip pats sako, “<strong>faktais, o ne emocijomis</strong>”? Pamatytų, jog Lietuvoje ir aplinkinėse valstybėse maisto produktų kainos juda labai panašia trajektorija ir metinis maisto produktų kainų pokytis yra ganėtinai apylygis.</p>

<p> </p>
<h5><img class="aligncenter wp-image-1887 size-full" src="http://lithuanian-economy.net/wp-content/uploads/2019/04/food_inflation_2019_03.jpg" alt="" width="1024" height="569" /></h5>
<p>Ministras galėtų pagrįstai argumentuoti, jog turėjo omenyje tik <strong>stebimų produktų kainų</strong> (<a href="https://produktukainos.lt/Krepselis/VidutiniuKainuAnalize" target="_blank" rel="noopener noreferrer"><span style="color: #0000ff;">https://produktukainos.lt/Krepselis/VidutiniuKainuAnalize</span></a>) raidą. O-bet-tačiau, metinis stebimų maisto produktų kainų pokytis, dėl sezoninių svyravimų ohoho: baltagūžiai kopūstai +221%, bulvės +104%, obuoliai -29%,  ir t.t. Nesiplėsiu, nes lyginti 2019m. 15 sav. maisto produktų kainas su 2018m. 15 sav. maisto produktų kainomis, prasmės jokios nėra. Net mėnesiniai palyginimai tokiems smulkiems produktams būtų netikslingi. Jeigu, tai reiktų lyginti 2019K1 su 2018K1… tam, kad eliminuoti sezoninius svyravimus.</p>
<h5>Sinkevičius allmighty</h5>
<p>Daryti išvadas, jog kainos Lietuvoje dėl vyriausybės pastangų sumažėjo, ar kad vyriausybės veikimas lėmė kainų augimo stabilizavimąsi, reikštų, jog ministras siūlo daryti prielaidą, jog mūsų vyriausybė kartu padarė įtaką ir Lenkijos, Latvijos, Estijos ir net ES28 vidutiniai maisto produktų kainų raidai.  <em>Allmighty…</em></p>

<p><img class="aligncenter size-full wp-image-1885" src="http://lithuanian-economy.net/wp-content/uploads/2019/04/tumblr_mfz6fr1bw41rd6r7uo1_500.gif" alt="" width="500" height="255" /></p>

<p> </p>

<p>Tiesiog būtų gerai, kad ministras šiaip nuėjęs į radiją įjungtų smegenis, gal su kokia kava ar kitų tonizuojančiu gėrimu nuplautų ideologinį aklumą (vis dar tikiu, kad ne bukumą) ir geriau pats remtųsi faktais… nes deja, kad ir kaip galbūt norėtųsi, ši vyriausybė neturi “dieviškų” galių kontroliuoti tarptautinių faktorių veikiančių maisto produktų kainas.</p>

<p>Na aišku, galėtų gauti ir economics - breefing’ą iš J.Rojakos :D</p>
