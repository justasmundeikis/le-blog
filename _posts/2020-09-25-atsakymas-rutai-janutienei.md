---
title: Atsakymas Rūtai Janutienei
date: 2020-09-25 13:00:00 +03:00
author: Justas Mundeikis
layout: post
comments: true
citation: true
image:  /assets/2020/09/25/janutiene_mundeikis.png
thumbnail: /assets/2020/09/25/thumb.janutiene_mundeikis.png
categories:
  - 2020 SEIMO RINKIMAI
tags:
  - PR
---
**Prieš kelias dienas į mane kreipėsi kandidatė artėjančiuose Seimo rinkimuose, Rūta Janutienė, dėl galimybės sudalyvauti jos laidoje ir pakomentuoti Lietuvos DNR plano marazmą. Iš vienos pusės labai džiaugiuosi, jog „opozicija“ (ir beje žiniasklaida, pvz., delfi.lt) pamažu bunda ir pradeda nagrinėti milijardų taškymą, tačiau tai reikėjo daryti rugpjūtyje, o ne, kone spalyje. Instrumentalizuoti savęs leisti aš neketinu, bet kandidatė to nesuvokia. Tad viešas atsakymas jai...**<!--more-->

Bet pradėkime nuo pradžių:

# 2020-09-23 Janutienės el. laiškas

Sveiki, pone Mundeiki,

esu Rūta Janutienė, žurnalistė, ir youtube OpTV kanalo bendrasteigėįja. Mane labai sudomino Lietuvos ateities ekonomikos DNR plano jūsų analizė ir aš labai norėčiau tą temą išplėtoti mūsų kanale.

Mėginau jūsų ieškoti, tačiau šitą adresą radau tik paskutiniame jūsų kanalo video, tai ir rašau. Jau naudojau jūsų įžvalgas pokalbyje su Glavecku, tačiau jis "nepagavo minties", nes gal neskaitė to opuso.

Man labai rūpi jūsų pastebėjimas, kad plane yra didžiulė disproporcija tarp "trinkelių" ir investicijų į žmones. Ar sutiktumėte apie tai padiskutuoti kitą savaitę jums patogiu laiku OpTV kanale?

Pagarbiai,
Rūta Janutienė

# 2020-09-24 mano atsakymas Rūtai Janutienei

Laba diena Rūta,

dėkoju už Jūsų susidomėjimą Lietuvos DNR plano tema. Prie šio elektroninio laiško prisegu siųstus bei gautus atsakymus:

1. Nuo profesinių sąjungų FM
2. Nuo FM atgal
3. Nuo manęs Versliai Lietuvai (reakcija į video [https://www.facebook.com/lithuanianeconomy/posts/1347637172106038](https://www.facebook.com/lithuanianeconomy/posts/1347637172106038) )
4. Atsakymą iš VL

Taip pat galėčiau rekomenduoti, delfi.tv laidą, kurioje verslo atstovai bei LPSK pirmininkė peikė DNR plano vykdymą / įgyvendinimą. Akivaizdu, jog net verslas nepatenkintas, nes jiems per mažai (nieko?) nekliūna.

Atsižvelgiant į tai, jog Jūs esate kandidatė artėjančiuose Seimo rinkimuose, man laikantis savo etikos įsitikinimų neleistų dalyvauti Jūsų laidoje. Nors turiu prisipažinti, jog kanalo repertuaras bei pašnekovai (Kiguolis, Sutkus,...), irgi didelio susižavėjimo nekelia ir nežinau, ar norėčiau patekti į šių asmenų „kompaniją“.

Pagarbiai
Justas Mundeikis


# 2020-09-25 Janutienė nepasiduoda...

Labai ačiū už atsakymą ir už jūsų nuomonę. Be abejo, jūsų nuomonės apie DNR planą sklaidą galima atidėti ir tam laikui, kai ji jau nieko nekeis. Suprantu, kad esate susisaistęs įsipareigojimais su LPSK (a tai reiškia, kad ir su Socialdemokratų partija), todėl jūsų nuomonė apie DNR planą yra politinės kampanijos dalis. 
Tačiau tai nemažina jūsų atliktos analizės vertės, todėl ir siūlome ją išnaudoti ne tik politiškai, bet ir paviešinti platesnei auditorijai, nes tas planas nulems ne tik socialdemokratų gyvenimą.

Kas dėl jūsų nuomonės apie žmones, kuriems aš ir mano kolegos suteikė galimybę išsakyti savo nuomonę ir požiūrį, tai mes, skirtingai nei kiti žiniasklaidos kanalai, neturime draudžiamų kviesti asmenų sąrašo ir nesikišame į vienas kito pasirinkimus, nes manome, kad nuomonių ir asmenų marginalizavimas naikina skirtumus tarp Lietuvos ir Rusijos ar Baltarusijos, o nekaltumo prezumpcija vis dar yra Konstitucinė nuostata.
Buvo keista skaityti jūsų pasvarstymus apie etiką. Jei perkeltumėme situaciją į Rusiją, tai jūs neitumėte kalbėti su Navalnu, nes jis - politikas? Ribotas požiūris. Manau, kad jį sugalvojote, nerasdamas savyje drąsos kalbėti tiesą. Jeigu persigalvotumėte ir jums reikėtų laisvos viešosios erdvės savo mintims reikšti, labai prašau kreiptis.

Pagarbiai,
Rūta Janutienė

# 2020-09-25 Galūtinis mano atsakymas

Laba diena, Rūta,

Mano nuomonė jau paskleista mano blog’o rėmuose. Tiesa, tinklaraštyje  (Lithuanian-Economy.net)  bei Facebook puslapyje (https://www.facebook.com/lithuanianeconomy) yra ir visi mano kontaktai, todėl laukti paskutinio video norint juos rasti, tikrai nereikėjo. Tiesa, google irgi padeda. Tačiau vien Jūsų pasakymas, kad negalėjote rasti mano kontaktų, manau labai daug ką pasako apie Jūsų žurnalistinius sugebėjimus.

Nepaisant to, tai absoliučiai netrukdo Jums, atlikti asmeninio žurnalistinio tyrimo ir pateikti savo auditorijai Jūsų nuomonę / darbo rezultatus. Būtent šiuo tiksliu ir persiunčiau Jums siųstus laiškus bei gautus atsakymus DNR tematika.

Esu susisaistęs su LPSK tiek pat, kiek ir su Jumis ar su „Partija LIETUVA – VISŲ“. Jeigu mano nuomonė  būtų LSDP rinkiminės kampanijos dalis, mano straipsniai būtų pažymėti kaip politinė reklama. Jeigu kyla abejonių, rekomenduoju įdėmiai skaityti blogo įrašus, bei FB esančius komentarus, kuriuose apstu kritikos LSDP ir TSLKD už nereagavimą DNR tema, bet tiesa, blogo ir FB puslapio Jums ko gero dar irgi nepavyko rasti…

Bet jeigu būtų galima, rekomenduosiu Jums apsilankyti pas psichoterapeutą, arba kunigą, nes panašu, jog matote dalykus, kurių nėra. Pirmasis gal pasiūlys terapiją, antrasis pasimelst. Vienas kitam nekenkia.

Kiek pamenu, neteisiau nei vieno asmens, kuriam leidote sudalyvauti ir pasisakyti savo laidose. Tik išraiškiau savo poziciją, jog nenoriu būti bendrame katile su Jais. Manau, vis dar turiu teise rinktis, su kuo galiu būti asocijuojamas, juk gyvename ne diktatūroje?

Bet kadangi vėl įžlibinate to, ko nerašiau, gal dar ir pas okulistą praverstų nueiti? Girdėjau rudens akcijos prasideda...

Ir kadangi tamstai su teksto suvokimu prasčiau, nei pirmo kurso bakalauro studentams, paaiškinsiu labai paprastai: taip, aš neičiau kalbėti su Navalviu ar Putinu, likus porai savaičių iki rinkimų (tiesa, su abiem būtų labai įdomu pasikalbėti). Čia **esmė yra vykstančioje rinkimų kampanijoje**, o ne asmenyje. Jūs pati rašote "išnaudoti ne tik politiškai", aš neketinu leisti, jog būčiau išnaudojamas kažkurios partijos "politiškai".

Taip nesu labai drąsus žmogus, manau už mane yra šimtai, tūkstančiai drąsesnių žmonių – jie dirba su baltais chalatais, atremdami COVID19 pandemiją, jie vardan kitų lenda į ugnį, kad išgelbėtų kitus, jie susiduria su neadekvačiais, pavojingais asmenimis ir rizikuoja savo gyvybe, tam, kad apsaugotų likusią visuomenę nuo pavoju. Jie visi drąsesni už mane, bet dėl to, aš ir kovoju už didesnį MMA, už didesnį BD, už efektyvų ir stiprų viešąjį sektorių. Taip kad su visa pagarba, kaip parašė mano labai nemėgstamas influenceris A. Užkalnis viename iš komentarų FB, leiskite pacituosiu: „Eikite Jūs nachui“, su savo pigiomis provokacijomis...
