---
title: Medikai, kada streikas?
date: 2019-10-24 07:35:00 +03:00
author: Justas Mundeikis
layout: post
comments: true
citation: true
permalink: 2019/10/24/medikai-kada-streikas
image: /assets/2019/10/24/veryga_skvernelis_meme.jpeg
thumbnail: /assets/2019/10/24/thumb.veryga_skvernelis_meme.jpeg
categories:
 - Biudžetas
tags:
 - Sveikatos apsauga
 - Biudžetas
---

<strong>
Primenu, jog LMS mitingų priverstas Sveikatos apsaugos ministras A.Veryga pasirašė sutarimą, jog 2020 m. antrąjį pusmetį Lietuvoje gydytojų VDU turėtų siekti 3 VDU, o slaugytojų 1.5 VDU. 2019 m. pavasarį, kai [Vyriausybės sudaryta komisija](http://lrv.lt/uploads/main/documents/files/Strategijos_projektas_2019-03-26.pdf) gelbėjo premjero ir kai kurių ministrų šiknas, 3 / 1.5 VDU klausimas jau buvo nukeltas į 2025 m., 2020 m. numatant vidutinį 3250 eurų atlyginimą gydytojams ir 1625 eurų atlyginimą slaugytojams. Tokius atlyginimus kitais metais medikai matys tik kaip savo ausis. Dabar yra tas laikas, kai reikia stot piestu, mitinguoti ir galų gale, pradėt streikuoti!
<strong>
<!--more-->

# Kokie atlyginimai dabar?

Remiantis Lietuvos Statistikos departamento (LSD) darbo užmokesčio statistika (etatinis) bruto gydytojų atlyginimas 2019 metų 2 ketvirtį siekė 2312 eurų (neto 1406). Vidutinis darbo užmokestis 2019 m. antrąjį ketvirtį siekė 1289 eurus, taigi gydytojų VDU siekė 1.79 bendro VDU arba tik 71 proc. nuo 3250 eurų.

![](/assets/2019/10/24/gydytojų_bruto_neto_LSD.jpeg)
Pastaba: 2019K1 šuolis atspindi darbuotojo ir darbdavio VSD sujungimą

![](/assets/2019/10/24/gydytojų_bruto_neto_LSD_rel.jpeg)
Nuo rugsėjo turėjo didėti medikų atlyginimai ~15 proc. Kiek jie iš tiesų padidėjo, sužinosime lapkričio 26 dieną, kai LSD atnaujins duomenis. Bet tarkime gydytojų bruto atlyginimas padidėjo iš tiesų iki $$2312 \times 1.15=2659$$ eurų. Daugiau didinimų šiais metais nebėra numatyta PSDF biudžete.

(Pastaba: jeigu medikai žino, kur rasti detalius atlyginimų duomenis, brūkštelkit komentarą, dėkui!)

# Koks atlyginimų augimas ir finansavimas reikalingas 2020 m.?

* Jeigu už gryną pinigą laikyti Vyriausybės įsipareigojimus(!) siekti ne mažesnio kaip 3250 eurų atlyginimo gydytojams 2020K2 (ir darant prielaidą, jog didinimai įvyksta ir vėl tik nuo rugsėjo, o ne nuo sausio), tada gydytojų atlyginimai turėtų didėti 22 proc. VLK skaičiavimais, jeigu suprantu teisingai, tai kainuotų ~80 mln. eurų. Jeigu toks didinimas įsigaliotų nuo sausio, tada atitinkamai ~160 mln eurų.

* 3 VDU fantazija: [Finansų ministerija](http://finmin.lrv.lt/lt/aktualus-valstybes-finansu-duomenys/ekonomines-raidos-scenarijus) prognozuoja, jog 2020 m. VDU sieks 1386 eurus. Taigi 3 VDU atitiktų 4158 eurus gydytojams ir 1.5 VDU – 2079 eurus slaugytojams. Atitinkamai gydytojų atlyginimai turėtų augti 56 proc. Pusmečio / metų finansavimo kaštai siektų apie 180/360 mln eurų.

Taigi, minimali suma, kuria turėtų būti didinami Sveikatos apsaugos sektoriaus darbuotojų atginimai 2020 m. - 80 mln. eurų, tesint pažadus – 360 mln. eurų.


# Kas iš tiesų numatoma PSDF biudžete 2020 m.?

Medikams numatomas *afigienas* gyvenimas kitais metais. Nuo ironijos ir cinizmo galima net plaukus nusiraut.

Asmens sveikatos priežiūros paslaugoms numatoma didinti finansavimą 83 mln. eurų, nuo 1391 mln. eurų iki 1474 mln. eurų. Augimas siekia 6 proc. Tik bėda, jog 2020 m. PSDF biudžete nėra numatoma ne vienu centu didinti gydytojų ar slaugytojų atlyginimus. Visas šis didinimas yra numatytas 2019 m. įvykdyto finansavimo padidinimui (~75 mln. eurų) ir praplėstų paslaugų tęstinumui (8.7 mln. eurų) **išlaikyti**.

Kadangi centrinė valdžia išlaidauja, VSD ir PSDF priversti kaupti šimtamilijoninius rezervus, kurių negali panaudoti, nes kitaip Lietuva nebesilaikytų [fiskalinės drausmės įstatymo](https://e-seimas.lrs.lt/portal/legalAct/lt/TAD/TAIS.308935). Apie tai, [kaip mes „subalansuojam“ konsoliduotą biudžetą račiau čia](lithuanian-economy.net/2019/05/29/ekonomisto-komentaras-apie-deficitini-valdzios-sektoriaus-pertekliu/). Konkrečiau, šių metų pabaigoje PSDF turėtų būti sukauptas 401 mln. eurų rezervas (taip, jau šiemet tai buvo svarbu, kad V.Šapokai sueitų skaičiukai), kitų metų pabaigoje, šis rezervas numatoma didės iki 607 mln eurų ir sudarys beveik 1/3 visų faktinių PSDF išlaidų.

A.Veryga guodžiasi, kad turime tiek pinigų kiek turime. Pažadai šen ar ten, niekam nebeįdomu. Geriausiu atveju, jeigu 2020 m. biudžeto įplaukos viršys lūkesčius, tada A.Verygą galės kreiptis į FinMin, su prašymų dalį rezervo skirti atlyginimų didinimui. O-bet-tačiau, šiuo metu mes stebime nuolat prastėjančias makroekonominės tendencijas visame pasaulyje, tikėtis, jog 2020 m. biudžeto įplaukos ženkliai viršys prognozes, manau yra ganėtinai abejotinas dalykas. Taigi tikėtis, kad rezervas bus atriektas atlyginimų didinimui, manau labai neverta.

# A.Verygai reikia 198.8 mln. eurų

Viename iš LRS raštų yra [ši lentelė](https://e-seimas.lrs.lt/rs/lasupplement/TAK/ce2fa830f0d911e993e1a0efdbde7def/c294b366f0db11e993e1a0efdbde7def/), kurioje iliustruojami PSDF išlaidų skaičiavimai. Įdomiausias dalykas, jog VLK rengdami PSDF nurodo, koks būtų *faktinis poreikis*. Tam kad nevargti, perteikiu esminius rodiklius žemiau esančioje lentelėje.

Faktinis finansavimo poreikis siekia 198.8 mln eurų. Jeigu Galėtųme PSDF rezervui skirti ne 200, o kaip rekomenduoja VLK - 70 mln. eurų, tada Sveikatos sričiai trūksta 68 mln. eurų. Tik suprantama, nukreipiant 130.8 mln. eurų iš rezervo į sveikatos sistemą - sugriūvą V.Šapokos kortų namelis. Alternatyviai galima išvis atsisakyti didinti PSDF rezervą, tada papildomo poreikio Sveikatos sričiai nereiktų.

<iframe src="/assets/2019/10/24/table.html" frameborder="0" scrolling="yes" seamless="seamless" style="display:block; width:100%; height:75vh;"></iframe>

# 20 min. kurias būtina išklausyti medikams (ir ne tik)

Spalio 23d. Sveikatos reikalų komitete vyko Sveikatos apsaugos ministerijos ir Valstybinės ligonių kasos informacija apie 2020 m. Privalomojo sveikatos draudimo fondo biudžeto rodiklių patvirtinimo įstatymo projektą. [Visas video čia](https://www.youtube.com/watch?v=J4tVdgpFK7M). Aš iškirpau pagrindines 20 min., kurias manau, turėtų peržiūrėti visi medikai ir ne tik jie:

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/Bxh-aG9AlTA" frameborder='0' scrolling='no' allowfullscreen></iframe></div>

# Kas toliau?

Seime 2020 PSDF biudžeto svarstymui paskirtas kaip pa­grin­di­nis komitetas paskirtas Svei­ka­tos rei­ka­lų ko­mi­te­tas, kaip pa­pil­do­mas – Au­di­to ko­mi­te­tas. Visiems LMS, LSADPS, Solidarumas, LPSK ir kitoms profsąjungoms būtina keliauti į šių komitetų posėdžius ir aiškiai išsakyti savo pozicijas.

* [Sveikatos komiteto posėdžių datos ir programa skelbiama čia](https://www.lrs.lt/sip/portal.show?p_r=35821&p_k=1)
* [Audito komiteto posėdžių datos ir programa skelbiama čia ](https://www.lrs.lt/sip/portal.show?p_r=35813&p_k=1)

Jeigu A.Kubilienė ir vėl norės "gražių" ir tvarkingų pasisakymų (žr. video pabaigą), gal paaiškinkite, kas yr apolitika ir kur link veda medikų persidirbimas ir ar ji ir kiti SRK nariai prisiims asmeninę atsakomybę už tokias ateities [skaudžias netektis](https://www.lrt.lt/naujienos/lietuvoje/2/1109283/vilniaus-lazdynu-ligonine-neteko-perspektyvaus-gydytojo-perdege-medikai-pagalbos-nesulaukia)?

O šiaip gal laikas vieningam mitingui ar net streikui?
