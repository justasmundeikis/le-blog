---
id: 1822
title: 'Hey emigrante, grįžk, &#8220;darbo surasime, statybose&#8221; (-S. Jakeliūnas)'
date: 2019-04-10T13:27:34+03:00
author: Justas Mundeikis
layout: post
guid: http://lithuanian-economy.net/?p=1822
permalink: /2019/04/10/hey-emigrante-grizk-darbo-surasime-statybose-s-jakeliunas/
classic-editor-remember:
  - classic-editor
image: /wp-content/uploads/2019/04/Screenshot-from-2019-04-10-14-12-00.jpg
categories:
  - Politika
tags:
  - BFK
  - Jakeliūnas
  - Seimas
---
Seimo Biudžeto ir finansų komitete, šiandien buvo pristatoma FinMin makroekonominė prognozė bei Valstybės kontrolės atliktas prognozės auditas. LB valdybos kėdės akivaizdžiai (bent jau mano nuomone) siekiantis, plunksnas it povas kedenantis, BFK pirmininkas S.Jakeliūnas labai šmaikščiai "pajuokavo", kad pasisako už <em><strong>hard Brexit</strong>,</em> nes taip pavyktų susigrąžinti dalį emigravusių. Į tai, kur ir kaip integruotume su šeimomis grįžtančius, kokį darbą Lietuvos ekonomika jiems galėtų pasiūlyti, S.Jakeliūnas  replikavo: "darbo surasime, statybose".<!--more-->

https://www.youtube.com/watch?v=8EQ9vC9132A&amp;feature=youtu.be

Tai va emigrante grįžk, jeigu ką, dirbsi statybose!

(Nieko prieš statybų sektorių, bet kai jame dominuoja darbuotojai iš trečiųjų šalių, kai statybų apimtys artimiausiu metu lėtės dėl per didelės pasiūlos bei mažėjančių ES investicijų, tai kažkaip vargu, ar statybų sektorius yra tas, kuris pritrauktų emigravusius, svetur namus sukūrusius tautiečius. [čia jeigu truputi rimčiau])

Gaila BFK youtube įraše nėra mudviejų su S.Jakeliūnu dialogo (be garso) apie tai, kad mano supratimu BFK užsiimdama "krizės anatomija" užsiima tuo, kuo turėtų užsiimti ekonomikos istorikai. Aš suprantu S.Jakeliūno argumentą, kad kitos šalys tai darė 2011-ais metais. Aš jam pritariu, taip, Seimas galėjo imtis tokio tyrimo 2010/2011-ais metais, BET NEBE 2019/2020! Gal tiesiog Seimo nariui reiktų slopinti savo norą tapti LB valdybos pirmininku ir sėdint Seime užsiimti tiesioginėmis Seimo nario veiklomis? Ir nedaryti iš komiteto posėdžių <em>one-man-show</em>?

FinMin ir VK pristatymo metu, kažkoks kitas MP (Viktoras) pradėjo dėstyti mintis, kokia Lietuvos ekonomika tampa nebekonkurencinga. Suprask trūksta darbo jėgos,gal laikas dar labiau liberalizuojam imigracijos / darbo politiką? Juk atlyginimai (nominaliai) auga sparčiau nei BVP!!!

¯\_(ツ)_/¯

Aš patarčiau Seimo nariui, sėdinčiam BFK komitete, atsiversti ekonomikos vadovėlį ir jį paskaityti. Lyginti realų BVP su nominaliu darbo užmokesčio augimu yra "skysta". Seimo narys galėtų lyginti nominalaus VDU augimą su darbo našumo+infliacijos augimu (šiuo metu atotrūkis). Bet tik palaiminkit didesnį DUF viešajam sektoriui ir našumas kaip mat Lietuvos padidės, nes viešojo sektoriaus našumas ir yra, DUF.

Pasėdėjau Seime ir supratau, kaip ten turi būti klaikiai sudėtinga išbūti neišprotėjant, sveiko proto žmonėms, dieną iš dienos kenčiant tokius klounus, kurie kalbą ko nesuprantą, arba bando pasiruošti šiltas vietas po kadencijos... Bent jau marijuaną legalizuotų...

Visas posėdžio įrašas: <a href="https://www.youtube.com/watch?v=HVtbCM6KI8A" target="_blank" rel="noopener noreferrer"><span style="color: #0000ff;">nuoroda</span></a>