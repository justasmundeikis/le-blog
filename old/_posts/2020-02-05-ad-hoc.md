---
title:      Ad-hoc dienos komentaras
date:       2020-02-05 16:30:00 +02:00
author:     Justas Mundeikis
layout:     post
comments:   true
citation:   true
permalink:  /2020/02/05/ad-hoc/
image:      /assets/2020/02/05/ad-hoc.png
thumbnail:  /assets/2020/02/05/thumb.ad-hoc.png
categories:
  - ad-hoc
tags:
  - Vyriausybė
  - Mokesčiai
  - Transportas
---

**Negaliu susilaikyti nuo trumpo Ad Hoc komentaro apie dvi temas: apie tai kaip ruošiama *VYAARSLĄ*  atleisti nuo pelno mokesčio ir apie transporto sektoriaus sukuriamą pridėtinę vertę.**<!--more-->

# Vyriausybė pritarė mokestinėms lengvatoms stambioms investicijoms – nemokėtų pelno mokesčio

Taip skamba [delfi antraštė](https://www.delfi.lt/verslas/verslas/vyriausybe-pritare-mokestinems-lengvatoms-stambioms-investicijoms-nemoketu-pelno-mokescio.d?id=83458889). Tekste aprašoma, jog Vyriausybė uždegė žalią šviesą įstatymo projektui, pagal kurį „stambius“ projektus vykdančios įmonės, nesvarbu ar Lietuvos ar užsienio kilmės, tam tikrais atvejais būtų atleidžiamos nuo pelno mokesčio iki **20 metų** laikotarpiui

Reikalavimai:

* duomenų apdorojimo, interneto serverių paslaugų ir susijusios veiklos arba **apdirbamosios gamybos** projektas
* kurio investicijų į ilgalaikį turtą vertė ne mažesnė nei 30 mln. eurų
* kuris sukurtų ne mažiau nei 200 naujų darbo vietų, kurios būtų išlaikomos penkerius metus.

Dabar žmonių kalba:

*VYAARSLAS* nori nemokėti pelno mokesčio ne tik LEZ’uose, bet visoje Lietuvoje. Velniop tą "*Gerovės valstybę*"! Už infrastruktūrą, švietimą, sveikatos apsaugą lai susimoka dirbantieji.

Ir mūsų CENTRO-KAIRĖS Ūkio ministerija / Vyriausybė stumia tokį *debilišką* įstatymą, mat argumentuoja, jog
1. bus sukurta virš 2000 darbo vietų
2. >Anot projekto rengėjų, skaičiuojama, kad gamybos sektoriuje, mokant vidutinį šalies atlyginimą, vienas stambus projektas (200 darbuotojų) vidutiniškai generuoja 1,219 mln. eurų mokesčių įmokų per metus. [(delfi.lt)](https://www.delfi.lt/verslas/verslas/vyriausybe-pritare-mokestinems-lengvatoms-stambioms-investicijoms-nemoketu-pelno-mokescio.d?id=83458889)

Tai mano atsakymas:

1.  *VYAARSLAS* taip pas aiškino, kad įvedus Sodros įmokų "lubas", čia bus įdarbinta *n tūkstančių* naujų, aukštos kvalifikacijos darbuotojų, o jau kiek darbo vietų buvo žadėta su nauju darbo kodeksu...
2. Ūkmin su Investuok Lietuvoje, niekaip nesugeba suprasti (tiksliau **piktybiškai nenori**), jog verslas, t. y. įmonė sumoka tik **pelno mokesčius**. Akcininkai, kuriems išmokėtas pelnas, sumoka dividendų mokesčius. Tai ką skaičiuoja Investuok Lietuvoje, arba *VYAARSLO* lobistai parengę tokį įstatymo projektą, yra darbuotojų sumokamas GPM ir Sodros įmokos! Taigi *VYAARSLAS* mokesčio nemokės, ir jeigu *VYAARSLAS* dar iš kokios Panamos ar dar kokių salų, tai dividendų nuo kapitalo įplaukų irgi beveik nemokės!

Fainiausia, kad nuo pelno mokesčio atleidžiami ir vietos verslo "projektai" :)

![](/assets/2020/02/05/h5.gif)

Aš nesistebiu, kad S.Skvernelis į Ūkio ministrus siūlo buvusį *Investors Forum* lobistą. Karbauskis gal geriau čia tegul machinacijų ieško? O opozicija, tyli - tyli. Paklauskite ką LSDP apie tokią kandidatūrą mano?

#  Transporto sektoriaus sukuriamą pridėtinė vertė per capitą

Šiandien []Žinių  radijo laidoje „Ekonomika šiandien“](https://www.ziniuradijas.lt/laidos/ekonomika-siandien/lietuvoje-dirbantys-imigrantai-pridetine-verte-ar-atimtos-darbo-vietos?video=1) buvo kalbama apie imigrantų poveikį darbo rinkai. Tai kokie pašnekovai, jau pasako viską apie laidos kryptingumą (taip ir laida finansuojama LLRI):

>Laidoje dalyvauja: bendrovės „Strategic Staffing Solutions“ viceprezidentas Europai Mantautas Paškevičius, pavėžėjimo kompanijos „Bolt“ vadovas Andrius Pacevičius, Tarptautinio transporto ir logistikos aljanso valdybos narė Agnė Margevičiūtė.

Tai Tarptautinio transporto ir logistikos aljanso valdybos narė Agnė Margevičiūtė leptelėjo tokį sakinį:

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/6Vx_yKiylew" frameborder='0' scrolling='no' allowfullscreen></iframe></div>


> „Sektorius, kuris yra numeris vienas pagal sukuriamą  per capitą (pridėtinę – mano pastaba) vertę šiandienai...taip.?... „

Čia šioje vietoje besiklausančiam turėjo atkrist žandikaulis...

![](/assets/2020/02/05/tom.jpeg)

Ne finansų sektorius, ne NT, ne IT… transportas?  Logika sako, ten, kur sukuriama didžiausia pridėtinė vertė – ten turėtų būti didžiausi atlyginimai. Tačiau pas mus transporto sektoriaus atstovai aimanuoja, jog jiems dabar draudiminės darbuotojų pajamos padidės nuo 1.03 iki 1.65 MMA ir kaip jau sunkus bus išgyvent (šia tema, atskiras komentaras po savaitgalio). Tai WTF?

Na ką gi, atsidarom statistikos departamento tinklapį, susirandame *B1g Bendroji pridėtinė vertė, to meto kainomis | mln. EUR*, susirandame lentelę *Užimtos darbo vietos* ir pradedam skaičiuoti….
Dar pridedu kelis stulpelius, juose sukuriame pridėtinė vertė padalinama perpus (pusė kapitalui, pusė darbui), ir ta pusė padalinama iš 12 (mėnesių). Tokia turėtų būti bruto alga vidutiniškai sektoriuje, jeigu sektoriuje tik 50% atitenka darbui (anksčiau 70-90 metais, visam pasaulyje siekė ~70%). Visi skaičiai eurais.


Pastaba: surušiuota pagal pridėtinė vertę darbo vietai:
<table><tr><th>EVRK2</th><th>Sektorius</th><th>B1g, mln. eur</th><th>Darbo vietos, vnt.</th><th>Pridėtinė vertė / capita</th><th>50/50</th><th>Bruto/mėn</th></tr><tr><td>L</td><td>Nekilnojamojo turto operacijos</td><td>2667</td><td>17304</td><td>154109</td><td>77054</td><td>6421</td></tr><tr><td>D</td><td>Elektros, dujų, garo tiekimas ir oro kondicionavimas</td><td>710</td><td>11239</td><td>63191</td><td>31595</td><td>2633</td></tr><tr><td>K</td><td>Finansinė ir draudimo veikla</td><td>922</td><td>16974</td><td>54295</td><td>27147</td><td>2262</td></tr><tr><td>J</td><td>Informacija ir ryšiai</td><td>1528</td><td>29519</td><td>51760</td><td>25880</td><td>2157</td></tr><tr><td>A</td><td>Žemės ūkis, miškininkystė ir žuvininkystė</td><td>1316</td><td>27921</td><td>47126</td><td>23563</td><td>1964</td></tr><tr><td>B</td><td>Kasyba ir karjerų eksploatavimas</td><td>122</td><td>2756</td><td>44231</td><td>22115</td><td>1843</td></tr><tr><td>H</td><td>Transportas ir saugojimas</td><td>4950</td><td>126334</td><td>39184</td><td>19592</td><td>1633</td></tr><tr><td>C</td><td>Apdirbamoji gamyba</td><td>7477</td><td>203311</td><td>36774</td><td>18387</td><td>1532</td></tr><tr><td>G</td><td>Didmeninė ir mažmeninė prekyba; variklinių transporto priemonių ir motociklų remontas</td><td>7295</td><td>210481</td><td>34658</td><td>17329</td><td>1444</td></tr><tr><td>TOTAL</td><td>Iš viso pagal ekonomines veiklos rūšis</td><td>40678</td><td>1267184</td><td>32101</td><td>16051</td><td>1338</td></tr><tr><td>F</td><td>Statyba</td><td>2832</td><td>91630</td><td>30905</td><td>15452</td><td>1288</td></tr><tr><td>M</td><td>Profesinė, mokslinė ir techninė veikla</td><td>1611</td><td>52318</td><td>30791</td><td>15395</td><td>1283</td></tr><tr><td>S</td><td>Kita aptarnavimo veikla</td><td>389</td><td>12900</td><td>30178</td><td>15089</td><td>1257</td></tr><tr><td>O</td><td>Viešasis valdymas ir gynyba; privalomasis socialinis draudimas</td><td>2353</td><td>80482</td><td>29235</td><td>14618</td><td>1218</td></tr><tr><td>E</td><td>Vandens tiekimas, nuotekų valymas, atliekų tvarkymas ir regeneravimas</td><td>410</td><td>14971</td><td>27400</td><td>13700</td><td>1142</td></tr><tr><td>N</td><td>Administracinė ir aptarnavimo veikla</td><td>1319</td><td>56905</td><td>23182</td><td>11591</td><td>966</td></tr><tr><td>I</td><td>Apgyvendinimo ir maitinimo paslaugų veikla</td><td>728</td><td>39992</td><td>18204</td><td>9102</td><td>758</td></tr><tr><td>R</td><td>Meninė, pramoginė ir poilsio organizavimo veikla</td><td>478</td><td>27489</td><td>17378</td><td>8689</td><td>724</td></tr><tr><td>Q</td><td>Žmonių sveikatos priežiūra ir socialinis darbas</td><td>1721</td><td>106325</td><td>16182</td><td>8091</td><td>674</td></tr><tr><td>P</td><td>Švietimas</td><td>1813</td><td>138333</td><td>13105</td><td>6552</td><td>546</td></tr></table>

Taip čia visas transporto sektorius - įskaitant *Lietuvos Geležinkelius*, vietinį ir t.t. transportą, bet detalesnių duomenų *Statistikos departamente* man rasti nepavyko. Jeigu kas turi, prašom dalintis, revizuosiu šią dalį.

Tai štai, gerbiamieji, nebūtinai tikėkite tuo, ką Jums čiulba dėdės ir tetos radijuje ar TV.
