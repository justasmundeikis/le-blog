---
title:  Laikas mažinti viešąjį sektorių!!!
date:  2020-07-01 10:00:00 +03:00
author:  Justas Mundeikis
layout:  post
comments:  true
citation:  true
permalink:  2020/07/01/laikas-mazinti-viesaji-sektoriu/
image:    /assets/2020/07/01/monopoly.jpg
thumbnail: /assets/2020/07/01/thumb.monopoly.jpg
categories:
 - Profesinės sąjungos
tags:
 - Viešasis sektorius
 - Politika
---

**Gyvename labai įdomiu laiku – dar nebaigėme atsitiesti nuo pirmojo karantino, skolinamės milijardus skatinti statybų sektorių, o ne investuojame į sveikatos apsaugos, švietimo sistemas, skolų našta nuguls visiems, o išlaidos bus įsisavintos kaip visada ir štai jau „niekada nebebus taip kaip buvo“ gąsdinimą galime guldyti į pastalčių. Nes mes vėl grįžome prie neo-liberalios politikos, kur kaštai socializuojami, o nauda individualizuojama.** <!--more-->

# Pelno mokesčio lengvata stambioms investicijoms

Lietuvos Seimas oficialiai palaimino Lietuvos LEZ’aciją – apdirbamosios gamybos ir IT paslaugų investicijų projektai, viršijantys 20-30 mln. eurų ir įsteigiantys 150-200 darbo vietų bus **20 metų** neapmokestinami pelno mokesčiu. Iš esmės tai ne kas kita, o Lietuvos pavertimas LEZ’ų šalimi.

Juokingiausia, jog neturime nei vienos rimtos analizės, kokias ekonominės bei socialines pasekmes turės šis įstatymo pakeitimas. Investuok Lietuvoje skaičiuoti nemoka ir į kritiką nereaguoja, čiulba savo giesmeles apie LEZ’u atsipirkimą per darbuotojų sumokamus GPM, VSD ir PSD.

Profesinės sąjungos, užuot pareikalavusios, jog pelno mokesčio lengvatai viena iš sąlygų bent jau būtų profesinių sąjungų įkūrimas (ne tik darbo tarybų) šiose įmonėse  tyli. Kuku? Profsąjungos, jus dar čia, ar jau pajūryje deginatės?

Štai taip atrodė [balsavimo rezultatai](https://www.lrs.lt/sip/portal.show?p_r=37067&p_bals_id=-39289) – susilaikė tik LSDP ir keli TS-LKD nariai.

![](/assets/2020/07/01/balsavimas.png)

Smagiausi visgi buvo dviejų Seimo narių pasisakymai, kurie priverčia suklusti: M.Majauskas išdėsto, kas pagal jį yra „**gerovės valstybė**“, o A.Butkevičius dar pademonstruoja savo ekonominės „žinias“.


### M.Majausko "gerovės valstybės" samprata

>“...taip aš suprantu geroves valstybę, mažų mokesčių ir daugiau gerai apmokamų darbo vietų, o ne didelių mokesčių ir didelių pašalpų valstybę“

Tai ar TS-LKD palaiko G.Nausėdos viziją didinti TAX/GDP iki 35 proc? Panašu kad ne. Panašu kad M.Majauskus net neskiria, kad mokesčiai nenaudojami vien tik pašalpoms. Kita vertus, mokytojų ir vasltybės tarnautojų atlyginimai yra *de facto* pašalpos, o ne atlyginimas... Kad Lietuva skiria per mus mažiau soc. sričiai, nei ES vidurkis - ai... ką čia domina tie faktai... tikrai ne ex-City finansistus...

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/b9349QfjT-s" frameborder='0' scrolling='no' allowfullscreen></iframe></div>

Facebooke daug kas verkšleno, kad „progresyvus“ TS-LKD sparnas išstumtas iš top-10. Mano klausimas: o šis progresyvus sparnas, kuris kliedi nesąmones apie Airijos modelius Lietuvoje, tikrai būtų daug geresnis?

Juokingiausia, kad pats M.Majauskas nesupranta, kokias nesąmones kliedi. Tame pačiame pasisakyme aiškina, kaip reikia mažinti mokesčius ir kaip reikia valstybei investuoti į infrastruktūrą ir reformuoti švietimą. Mykolai, iš kokių pinigų tai darysime?

Idiotizmas!

# A.Butkevičiaus ekonomikos supratimas

Kitas Seimo genijus aiškina, kad kadangi pelno mokestis sudaro tik 6 proc. valstybės biudžeto įplaukų, tai atleidus nuo jų, atėjęs investuotojas susimokės likusius 94 proc.

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/FG2AUokqlZQ" frameborder='0' scrolling='no' allowfullscreen></iframe></div>

Jau matau, kaip investuotojai užsakinėja degtinę (akcizai + PVM), jau matau, kaip investuotojai sako, ne žmogau, mes mokėsime tau atlyginimą ir GPM+VSD+PSD sumokėsime ant viršaus. Žmogus ateina į parduotuvę, o jo jau laukia investuotojas ir sako: kad ir ką pirksi, mes už tave sumokėsime PVM’ą :D

Ir dar kaip tikras mokslų žmogus A.Butkevičius sugeba generalizuoti visai Lietuvai, vieno projekto, vieno tyrimo, n-metų senumo PR’inį projekto skaičiavimą. Kur ten pas LSDDP socialdemokratija?

Šiek tiek faktų: 2018 metais, Lietuvoje pelno ir dividendų mokesčių surinkta bene mažiausiai tarp ES valstybių. Gal LSDDP turėtų susimąstyti (jeigu turėtų smegenų, gal...), ar dar galima žemiau kristi?

![](/assets/2020/07/01/profit_gain_taxes.png)


# LPK už mažesnius mokesčius

LPK išsirinko naują vadovą, kuris pakeis 2 kadencijas buvusį R.Dargį. Nebuvau Dargio fanas, bet jau pirma naujojo vadovo diena privertė pasigesti Dargio santūrumo.

![](/assets/2020/07/01/vj.png)

Vidmantas Janulevičius, naujasis LPK prezidentas, duodamas interviu [delfi.lt](https://www.delfi.lt/verslas/verslas/naujasis-pramonininku-prezidentas-janulevicius-sis-laikas-tikrai-sunkus.d?id=84656259) komentavo, jog:

>Verslas yra visuomenės dalis, kuri sumoka didžiausią kiekį mokesčių. Žinoma, politikai dažnai pamiršta iš kur tie pinigai ateina ir iš ko ateina ir visada nori būti tais mesijais, kurie juos tik dalina.[delfi.lt](https://www.delfi.lt/verslas/verslas/naujasis-pramonininku-prezidentas-janulevicius-sis-laikas-tikrai-sunkus.d?id=84656259)

Vaikeli, ar supranti, kad „verslas“  jeigu bendrai, tai moka tik pelno / aplinkos apsaugos ir NT mokesčius. GPM-VSD-PSD + PVM moka darbuotojai ir vartotojai, o ne verslas? Jeigu žiūrėti giliau, verslas išvis nemoka nieko, moka akcininkai, kurie ir sumoka dalį pelno kaip pelno mokestį ir dalį pelno kaip GPM nuo dividendų.

Kas perveda mokesčius, nėra mokesčių mokėtojas, antraip, *ad-absurdum* bankai būtų tie, kurie paskutiniai grandyje perveda mokesčius ir įmokas :D

Deja, bet *ad-absudum* tęsiasi:

>Esminis dalykas, kad jeigu mes žiūrėtume į viešąjį sektorių, kur tikrai dar yra daug galimybių optimizuotis, galbūt tada ir nereikėtų tų mokesčių mažinti, o ateityje didinti pridedamąją vertę Lietuvos viduje, bet šiandien aš manyčiau, kad norint paskatinti investicijas, faktas, kad mokesčius reikėtų mažinti, nes tai duotų postūmį investuoti čia ir kurti mūsų šalyje, kas po kelerių metų atsispindės žmonių pajamose.[delfi.lt](https://www.delfi.lt/verslas/verslas/naujasis-pramonininku-prezidentas-janulevicius-sis-laikas-tikrai-sunkus.d?id=84656259)

Kad Lietuvoje ir taip kapitalo (pelno/dividendų) mokesčiai vieni mažiausių ES – px, kad Lietuvoje TAX/GDP santykis vienas žemiausių ES – px, kad Lietuvoje neturime net pinigų įgyvendinti struktūrines reformas – px. Va toks yra mūsų verslo požiūris į valstybę, kuri kuria prielaidas verslui egzistuoti. Sveikatos apsauga – reikalinga, kad darbuotojai nesirgtų ir dirbtų, švietimo sistema – pageidautina, blogiausiu atveju atsivešime darbuotojų iš trečiųjų šalių, svarbiausi maži mokesčiai! Tegyvuoja Airijos Lietuvos iliuzija!

Dar daugiau drebteli V. Janulevičius LRT laidoje „Dienos Tema“, kur R.Tapinienė nekritiškai tik galvute linguoja į LPK prezidento žodžius, jog dabar yra labai tinkamas laikas optimizuoti ir mažinti viešąjį sektorių! Suprask, verslui sunku, tai valstybė turi vykdyti **prociklinę** politiką, mažinti valstybes išlaidas!

<div style="position: relative; overflow: hidden; padding-top: 50%;"><iframe style="position: absolute; top: 0;left: 0; width: 100%; height: 100%;border: 0;" src="https://www.youtube.com/embed/H2xFGti7rsY" frameborder='0' scrolling='no' allowfullscreen></iframe></div>

Alio, Seimas, gal rimtai, sustabdom visas investicijas į statybas ir visus DNR planus? Juk pats LPK prezidentas tą siūlo? Ai, jis ko gero turi omenyje, mažiau išlaidų sveikatos sektoriui, švietimui, valstybės tarnybai... visiems tiems, kurie nekuria pridėtinės vertės...

Na bet super, LPK, TS-LKD, LSDDP, ir LVŽS yra **už mokesčių mažinimą**!!! Valio!!! Tegyvuoja neo-libai!

# Epilogas

Vietoj epilogo, galiu pasiūlyt tik emigraciją. Covid19 krizė dar nesibaigė, o mūsų politika jau grįžo prie „*busines as usual*“ neolibinių sprendimų, pataikavimo verslui. Apie profsąjungų rolę nacionalinės politikos formavime aš patylėsiu, jos nėra. Geriausiu atveju kažkas kažką pakomentuos, paverks. O kad realiai dabar viešai eteryje kokie tai Janulevičiai siūlo naikinti valstybė – skersą dėjom.
